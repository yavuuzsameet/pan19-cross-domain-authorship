Georgi poteva sentire. Anche senza sapere. Georgi gli passò le mani sulla schiena, cercando di consolare l'inconsolabile. "Non avrebbero dovuto chiedere." gli disse infine, piano, come se temesse di rompere qualcosa - fu in quel momento che Viktor si rese conto che lui conosceva il suo peccato. Senza pensare, lo strinse a sé ricambiando l'abbraccio e pianse sul suo petto tutte le sue lacrime.

***

Se n'era andato, ancora una volta, senza una scusa né una spiegazione. Georgi gli aveva dato un fazzoletto e lui si era asciugato la faccia, cercando di tornare ad essere presentabile. Si era poi alzato in piedi ed era rientrato, e lui non aveva cercato di seguirlo. Era salito sul tetto. Osservava la città dall'alto, qualche passo dietro al bordo, e non pensava più a niente, limitandosi ad assaporare i brividi di vertigine che lo scuotevano da capo a piedi. "Non avrai intenzione di buttarti, spero." La voce dietro le sue spalle lo fece sobbalzare, e Viktor si girò di scatto. Christophe era dietro di lui, l'espressione più pacata del solito e un sorriso conciliante. "Hai appena vinto, sei il campione, non sei felice?" Viktor alzò le spalle, con la mezza idea di aggirarlo e di tornare in camera, per cercare di dormire almeno qualche ora, ma Christophe annullò la loro distanza in pochi passi e, afferrandolo per la schiena, lo baciò. Il suo primo istinto fu quello di ritrarsi, naturalmente. Il panico montò in lui con una serie di punti esclamativi muti, e solo le mani di Christophe ben strette sulla schiena gli impedirono di balzare all'indietro e precipitare dal tetto. Lui si staccò quasi subito dalle sue labbra. Lesse il panico nei suoi occhi, era inevitabile a questo punto, e sorrise, dolce - era un contrasto così strano, in lui. "Guarda che non c'è niente di male, Viktor." gli disse, calmo. Viktor sbatté le palpebre alcune volte, cercando di calmarsi, ma di nuovo Christophe lo attirò a sé e lo baciò, stavolta scendendo con una mano sulla base della schiena - senza andare troppo oltre - e premendo, affinché lui sentisse la sua erezione contro il suo bacino. Quello lo fece impazzire. Senza più pensare, lacerato dalla paura e dal desiderio, Viktor ricambiò il bacio in modo goffo e inesperto, contando solo sullo slancio di pura passione che l'aveva scosso nel profondo. Quando i due si staccarono, dopo un tempo parso infinito, Viktor piangeva, mentre anche la sua erezione, ora, premeva sul bacino di Christophe. Lui lo lasciò andare ma, sempre sorridendo, gli strinse la mano fra la sua. "Vieni." gli disse, asciugando una sua lacrima con un bacio. E Viktor lo seguì, perché non poteva fare nient'altro. Scesero di qualche piano, fino alla camera di Christophe, e lui lo invitò ad entrare e richiuse la porta, prima di stringerlo in un abbraccio - un abbraccio semplice, niente mani in posti proibiti, solo delle braccia ad avvolgerlo tutto. "I-io" iniziò Viktor, sempre diviso fra terrore ed eccitazione "I-io..." "Sssssht" lo interruppe Christophe, scostandosi da lui e mettergli un dito sulle labbra "Va tutto bene, Viktor. È la tua prima volta? Te la senti?" Viktor rimase per qualche istante a fissarlo, a corto di parole e incredulo - perché Christophe sembrava così dolce, era quasi un'altra persona. Ben diverso dal quasi-maniaco che l'aveva spaventato con la sua espansività; più simile alla persona che aveva visto il disagio nei suoi occhi e si era tirato indietro. Non lo stava obbligando. Stava chiedendo. E Viktor, che aveva sempre finto che quella parte di sé non esistesse, relegandola ad un groppo in gola passato nel tempo, per la prima volta decise di assecondare il suo istinto. Per la prima volta si permise di pensare all'eccitazione che aveva provato in quel bacio, nei loro corpi a contatto. Ne voleva ancora. Ne voleva di più. Annuì. E Christophe si avvicinò dolcemente al suo volto, togliendo il dito per baciarlo, e Viktor gli gettò le braccia al collo e strinse, come il disperato che era. Nonostante tutto lo slacio e la passione, però, Christophe si trattenne, accompagnandolo dolcemente verso il letto e baciandolo con premura, sfiorandolo più che toccandolo, prendendosi tutto il tempo del mondo. Come se avesse paura di romperlo. Lo spogliò con delicatezza, e contenne i suoi eccessi quando Viktor cercò di strappargli la tuta di dosso. Continuava a sorridere dolcemente, cosa che stava dando ai nervi a Viktor. "Qual è il problema?" esplose infine lui, pieno di rabbia, mentre erano entrambi mezzi nudi e Christophe gli aveva afferrato i polsi per impedirgli di fargli scendere i pantaloni con un gesto secco. "È che stai ancora piangendo, Viktor." rispose lui, e Viktor lasciò la presa e si lasciò cadere sul letto, voltando la testa. Davvero stava ancora piangendo? Si mise una mano sul volto e sì, Christophe aveva ragione. Ma perché? Lui, dal canto suo, gli carezzò una guancia con le dita. "Non voglio che tu sia consumato dalla rabbia