ad andare in panico perché gli spaghetti scivolavano dalla sua presa. Sara lo osservò di sottecchi per parecchi minuti (perché lui si ostinava a non chiedere aiuto) prima di spiegargli come arrotolare la pasta. Nonostante tutto, però, gli spaghetti di Seung Gil si ostinavano a cadere."Puoi tagliarli, se sei più comodo" disse sua madre in un tremolante inglese."Non dire blasfemie" rispose lei, ripetendo anche in italiano per togliere ogni beneficio del dubbio, e si alzò per portare a Seung Gil un cucchiaio e aiutarlo nell'impresa.Seung Gil, una volta capito come mangiare, sembrò rilassarsi impercettibilmente e il resto della cena passò in tranquillità, o meglio, Emil e Michele chiacchieravano ad altissima voce (Michele stava cercando di insegnargli qualche parola in italiano) e il resto della sua famiglia cercava di intervenire come poteva, ma Sara e Seung Gil rimasero in silenzio.Dopo mangiato, poi, Seung Gil si scusò e se ne andò a fare la doccia, lasciandola sola con i due ragazzi. Per disperazione, Sara si mise a lavare i piatti con sua madre, allontanandosi da loro (... Emil aveva ancora quel sorrisetto inquietante sul volto e lei era davvero, davvero spaventata).Quando Seung Gil uscì dal bagno era di nuovo vestito di tutto punto, e suo padre aveva appena sfrattato tutti dalla sala per potersi vedere in pace il suo telefilm poliziesco, così i quattro si ritirarono in camera di Michele senza sapere bene cosa fare né di che parlare. Rimasero lì per una decina di minuti (Sara seduta sul letto accanto a Michele, Emil sulla sua brandina e Seung Gil rigido sulla sedia della scrivania), finendo inevitabilmente a commentare il pattinaggio, quando Seung Gil si alzò."Sono stanco, vado a letto" annunciò, uscendo dalla stanza a passi svelti.Sara continuò ad osservare la porta chiusa per diversi istanti, finché un mormorio sulla sua spalla non la fece sobbalzare."Beeeeeene..." esclamò Emil, con il suo inquietantissimo sorriso enorme "Ne ho parlato anche con Michi e, beh... È ora di sloggiare.""... Eh?"Prima che potesse chiedere delucidazioni, però, Emil l'aveva già sollevata (Sara si rese conto con orrore che Michele non interveniva e, anzi, la stava guardando sconsolato da dietro le spalle di Emil) e aveva aperto la porta con un gomito, scaraventandola quasi letteralmente fuori (nel senso che non la lanciò solo per evitare di farla cadere, ma il messaggio era parecchio esplicito). La porta si chiuse con un tonfo sotto ai suoi occhi increduli, e ad aggiungere comicità al tutto Sara sentì pure la chiave girare nella toppa.Sconsolata, non le rimase altro che tornarsene in sala e aspettare che tutti se ne andassero a letto prima di tentare di appropriarsi del divano e dormire.

***

Il divano era scomodissimo, e il plaid che aveva trovato non riusciva a coprirla tutta. Sara stava, quindi, leggendo con rassegnazione uno degli harmony di sua madre, scovato in salotto abbandonato, e quando sentì una porta aprirsi fu naturale sollevare lo sguardo dalle pagine.Seung Gil era entrato in sala, e si bloccò alcuni passi dopo, notando la sua presenza."Ah..." iniziò Sara "Ti serve qualcosa?""Un bicchiere d'acqua" rispose Seung Gil, superandola per entrare in cucina e cercare negli stipiti.Sara rimase stupidamente ad osservarlo (... finalmente era in pigiama, e lei poteva osservare ogni dettaglio della semplice stoffa azzurra, per quanto la penobra lo permettesse), e quando lui bevve lei non poté far altro che seguire il movimento della sua gola, incantata.Seung Gil ripose il bicchiere nel lavandino e rifece la strada al contrario, salvo voltarsi ancora verso di lei quando era in mezzo al salotto."... Dormi qui?" le chiese infine, impacciato, dopo una breve lotta con se stesso che Sara seguì osservando le espressioni susseguirsi sul suo viso."Ahah..." ridacchiò lei, sconsolata, cercando di mettere in ordine i pensieri "Emil mi ha cacciato dalla stanza di Michi. È anche ragionevole, in effetti; è il loro primo Natale insieme e vogliono passarlo da soli, almeno di notte."Seung Gil non rispose né si mosse e Sara, a disagio, ad un certo punto abbassò lo sguardo sul libro che aveva fra le mani. Non sapeva come mandare avanti la conversazione... Aveva detto troppo? Troppo poco? Che significava poi quella trovata sul Natale?! Anche per loro due era il primo Natale insieme, si aspettava forse che lui capisse qualcosa di diverso?I suoi pensieri confusi vennero interrotti quando si sentì afferrare un polso. Seung Gil si era avvicinato (... era arrossito, o era solo l'effetto della penombra?) e l'aveva presa."... Vieni" disse solo, e Sara, come un automa, fece scivolare il libro a terra e si alzò, trascinata da lui.Ancora non riusciva a credere a ciò che stava succedendo; quando entrarono in camera sua l'unica nota diversa era la valigia aperta ai piedi del letto a due piazze e le lenzuola sfatte da una parte del letto."Puoi dormire con me, se vuoi" disse ancora Seun Gil, sussurrando senza guardarla e mangiandosi le parole "Il letto è grande."La lasciò andare, ma non si mise a letto e rimase semplicemente fermo in mezzo alla stanza, dandole le spalle.Sara abbassò lo sguardo solo per osservare il pesante pigiama