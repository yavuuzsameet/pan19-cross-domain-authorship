per lui era paradiso, ma dall’altra parte non poté fare a meno di chiedersi cosa provasse lei, così, con il viso scoperto.

E quando alla fine venne – e fu un sollievo così grande che per un momento non ci fu nient’altro, in lui, se non quella sensazione – tutte le sue domande, e le sue paure, e praticamente ogni cosa tornarono ad occupare un posto primario nella sua mente.

“Risa…” mormorò.

Voleva chiederle se stava bene, se era tutto a posto, se era pentita o altro, e come avrebbe dovuto comportarsi d’ora in poi.

Voleva chiederglielo ed infine baciarla, uscire da lei per raggiungere le sue labbra e mormorare che era stato fantastico, che lui non rimpiangeva nulla.

Voleva davvero farlo… Ma restò in silenzio un secondo di troppo, osservando il volto di lei che si era aperto nel suo sorriso speciale, cosa che diminuì appena il peso che si portava nel cuore.

Allora lei non lo considerava uno sbaglio; per lei non era stato affrettato. Allora era tutto a posto…

E poi.

La porta si spalancò con uno schianto che lo fece sobbalzare al punto da scivolare e cadere dal letto.

Risa urlò e cercò a tentoni qualcosa con cui coprirsi, ma avevano fatto l’amore sopra le coperte e quindi non c’era nulla che potesse servire allo scopo.

E lui, che era ancora preda dei postumi dell’orgasmo e che si era allo stesso tempo preso uno spavento epocale, vide di traverso sua madre entrare nella sua camera con un grosso vassoio di biscotti, e con la gioia che le faceva letteralmente sprizzare scintille da ogni poro.

“Finalmente il mio Accy è diventato un uomo!” esclamò, posando il vassoio sul tavolino basso al centro della camera.

“MAMMA!” esclamò lui, furioso e imbarazzato come non mai, mentre la donna rideva sotto i baffi e si frugava nelle tasche.

“Me ne vado, me ne vado… Ma non pensare di avere vergogna di me, io ti ho visto nudo fin da quando sei nato!” rispose lei, del tutto tranquilla. Poi, poco prima di uscire dalla stanza, lanciò verso di loro qualcosa di non meglio identificato “E non dimenticatevene!” concluse, chiudendo la porta dietro di sé.

“Ma ma ma ma non eri solo in casa?” pigolò Risa, traumatizzata almeno quanto lui, e che si era schiacciata contro un angolo del letto e aveva le ginocchia raccolte al petto.

“Sì… Ero solo, io… Non sarebbe dovuta tornare prima di sera…”

Otani riuscì in qualche modo a soffiare le parole fuori dalla bocca. Era tale, il suo stato di shock, che continuava a rimanere fermo e imbambolato sul posto e a fissare la porta.

Dopo circa mezzo secondo il silenzio venne spezzato di nuovo da Risa.

“Otani?” lo chiamò, con voce improvvisamente allarmata.

Fu il suo tono, più di ogni altra cosa, che convinse Otani a girare la testa. Risa stava indicando qualcosa che era sul letto; la cosa che sua madre prima aveva lanciato…

Un preservativo.


Un preservativo.


Otani sbiancò.

Risa era già pallida, e tremava.

“Otani…” disse, con un sussurro “L’hai usato, giusto? Giusto?!” concluse, la voce che saliva di grado ad ogni parola.

C’erano volte per cui un’imprecazione qualsiasi non era abbastanza per rendere l’idea.

E questa era una di quelle.

“OH, SANTO CONIGLIO!”

TITOLO: La mancanza del sapereAUTORE: Mitsuki91PROMPT: 5 – ConoscenzaFANDOM: Kushiel’s LegacyEVENTUALI AVVERTIMENTI: /

 

Questa doppia drabble è stata dannatamente difficile.Sapevo cosa volevo dire ma non so se sono riuscita a trasmetterlo, ecco.E sto terminando i fandom, dannazione.Va beh, lascio a voi l’onere di giudicare.Ah, le due drabble sono da 110 parole ciascuna.


La mancanza del sapere


 

 

Talvolta si parla di ‘peso’ della conoscenza. Conoscere un terribile segreto, che finisce per soffocarvi ogni giorno di più…

Ebbene, io vi dico che siete stolti se la pensate così, perché, ricordatevelo sempre, non c’è niente che non valga la pena di sapere.

E talvolta capita che, saputa una cosa, poi la si perda irrimediabilmente, e allora quella mancanza preme sul cuore, in modo diverso ma pur sempre doloroso.

C’è stato un tempo in cui ho conosciuto il nome di Dio.

Ho speso quel sapere per liberare Hyacinthe e non me ne pento, ma mi manca il modo in cui prima riuscivo a scorgere la meraviglia del mondo semplicemente guardandolo.

 

 

 

Non riesco più a vedere l’essenza autentica delle cose e mi rimarrà sempre addosso questo senso di incompletezza, ma so che prima o poi tornerò ad aprire gli occhi. Quando il Beato Elua mi accoglierà nella vera Terre d’Ange, il nome di Dio risuonerà ancora nella mia mente; io potrò di nuovo comprendere.

Non mi resta che aspettare la volontà del cielo, continuando a studiare la lingua degli Dei e ampliando ciò che sono sempre stata addestrata ad ampliare: la mia conoscenza.

E, prima o poi, riuscirò a riappropriarmi di ciò che sono riuscita a scoprire nel mio lungo viaggio verso i confini del mondo conosciuto. Dio mi è testimone.

TITOLO: Talvolta bisogna