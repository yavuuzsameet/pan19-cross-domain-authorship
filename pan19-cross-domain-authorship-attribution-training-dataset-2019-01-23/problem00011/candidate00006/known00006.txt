un passo, e il ragazzo non capisce per quale ragione non si stia spostando all'indietro. Forse è pazzo, ha le allucinazioni per la febbre, causata da una ferita non curata o lo shock del dolore, e sta morendo.
Forse è tutto nella sua testa, quel mostro non ha davvero parlato.
Dalla sua gola scivola un grugnito, ed Ishigaki lo vede piegare la testa, nuovamente, dall'altro lato. Se davvero è pazzo, se davvero nulla di tutto quello è reale, e se davvero sta morendo, tanto vale buttarsi a capofitto in quella fantasia. Al diavolo il resto.
"Koutarou." dice, battendosi la mano sul petto, più volte, "Kou-ta-rou." ripete, lentamente, e sorride quando la creatura lo indica, silenziosa, il suo ghigno ormai spento e gli occhi curiosi.
"Io, sì." lo incita, parlando con dolcezza, continuando a battersi il palmo sullo sterno, "Koutarou."
"Ko…" gorgoglia l'essere, indicandolo, ed Ishigaki annuisce.
"Koutarou."
"Ko-ta…"
"No, Koutarou." scuote la testa, cercando di correggerlo, ma la bestia ripete 'Kota', ancora, indicandolo e compiendo un altro passo avanti.
"Kota." dice, quasi divertito, "Kota!"
Ishigaki sente di star sudando freddo e mentre lo osserva ripetere quel suo nuovo soprannome come un bambino, ondeggiando un poco sul posto, ripone il coltello nel proprio zaino, facendo attenzione a muoversi con estrema lentezza.
Se lo vedesse qualcuno penserebbe sicuramente che ha perso il senno; e forse è vero.
"Tu?" cerca di chiedergli, indicandolo e richiamando la sua attenzione, distogliendolo dal suo nuovo gioco. La creatura si blocca dal suo ondeggiare, e lo osserva confuso, toccandosi il petto. Ishigaki annuisce, sorridendogli incoraggiante, e continua a indicarlo.
La bestia abbassa gli occhi al proprio sterno, toccandoselo confuso, e mormora qualcosa che Ishigaki non comprende. Sembra… triste, in qualche modo, e gli lascia il suo tempo.
"Aki…" inizia, quasi dolorante, "… ra."
"Akira?" chiede il ragazzo, per sincerarsene, e il mostro alza gli occhi su di lui, guardandolo con un espressione affranta.
"Kota… ?"
"Akira." ripete Ishigaki, indicandolo, "Il tuo nome" si tocca velocemente il petto, per poi tornare ad indicarlo, "è Akira?"
Un movimento del capo è la risposta affermativa.
La testa di Ishigaki è sul punto di esplodere. Quella creatura ha un nome, sa parlare, e questo può significare tantissime cose diverse. Può trattarsi della norma, o di un apprendimento che quella razza sta compiendo, mostrandosi capace di imparare ed evolversi come gli umani. O, ancora, l'essere che si erge davanti a lui può essere un caso isolato, e tutto il suo entusiasmo sarebbe nullo.
Ishigaki non sa cosa pensare. Ma ha di fronte a sé uno di quei mostri, che non lo ha ancora attaccato, ma al contrario gli sta parlando. Ha un nome. Capisce, con difficoltà, il suo linguaggio.
Potrebbe essere l'anello di collegamento fra quei mostri e gli esseri umani.
Mentre Ishigaki ragiona, cercando di trovare cosa chiedergli, Akira si porta improvvisamente le mani allo stomaco, raggomitolandosi su se stesso, e dalla sua gola scivolano rantoli sofferti.
"Ko… ta…" ansima, ed Ishigaki compie un solo passo in avanti, bloccato poi dalla paura che ancora gli circola in corpo.
"Cosa, cosa c'é? Ti fa male?" chiede, preoccupato. Se Akira si innervosisce a farne le spese sarà lui, ed è per questo che preferisce aiutarlo. Inoltre ci sono tante cose che vuole sapere, della sua razza, tanti i quesiti senza risposta. Se lui gli insegna a parlare può ricavarne una conoscenza che, se usata bene, potrebbe risultare in un punto di svolta.
Forse possono trovare un modo di coesistere, sulla Terra.
Akira continua a gemere, barcollando, e lo guarda con la bava alla bocca, le dita che si arpionano alla pelle del proprio viso e la tirano verso il basso. È uno spettacolo grottesco.
"Fa.. me!" geme, ancora, la voce gracchiante e circondata dai rantoli, "Fa-- ame!" ripete, e dai suoi occhi svanisce tutta la curiosità, la fanciullezza, l'umanità che ha mostrato, ed i propri denti riprendono a battere minacciosi.
Ishigaki indietreggia con tale velocità e terrore da cadere a terra, tremando, mentre vede il suo sogno di comprendere quella razza affievolirsi con lentezza.
"Hai fame." mormora, nel panico, mentre la bestia ruggisce dolorante, "Fame-- ho del cibo! Ho del cibo, Akira, aspetta… !"
Con movimenti veloci porta le mani al suo zaino, estraendone la confezione di carne in scatola. Sa che dovrebbe cuocerla, ma ha visto quelle creature azzannare esseri umani ed animali, divorandone le carcasse, non crede che possa fargli davvero del male anche se cruda.
Con qualche difficoltà, dovuta alle mani che non smettono di tremare, Ishigaki riesce ad aprire la lattina e la reazione della creatura è immediata.
Con un movimento fulmineo la bestia gli è addosso, salendogli a cavalcioni e strappandogli la carne in scatola dalle mani. Lo spettacolo