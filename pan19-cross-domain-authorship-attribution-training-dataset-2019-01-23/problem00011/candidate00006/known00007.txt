; un pomeriggio passato da soli a casa ho visto Dipper scoppiare a ridere, non ricordo con esattezza cosa lo avesse fatto reagire a quel modo, e mi sono ritrovata a guardarlo con la sensazione che il mio petto si stesse ampliando, come se il mio cuore stesse caricando un mare di amore per mio fratello e quindi avesse bisogno di più spazio.
Non è stato facile convivere con questa consapevolezza (ero stata obbligata ad accettarlo, perché sapevo di non poterci fare niente) ma soprattutto è stato difficile resistere alla tentazione di toccarlo, di tendere la mano nei momenti più difficili e trovarlo pronto ad asciugare le mie lacrime e riportarmi il sorriso sulle labbra. Non che non fosse qualcosa che due normali fratelli possono fare, ma da quando avevo capito i miei sentimenti nei suoi confronti tutto si era trasformato in un enorme campo minato. Avevo il timore di spaventarlo con quei pensieri, con il mio desiderio di spingermi fra le sue braccia e sentirmi a casa.
Ha sempre avuto così tanti timori e fobie, il mio Dipper, da farmi desiderare di poter spostare il peso di quelle paure sulle mie spalle, anche solo per un po', e permettergli di divertirsi appieno, senza remore. Come facevo io.
Ma da qualche tempo lo sentivo distante, come se anche io gli facessi paura, e il pensiero mi metteva profondamente a disagio. Non desideravo altro per lui che non fosse la gioia; sarei rimasta per ore ad ascoltarlo parlare di creature straordinarie e esperimenti all'avanguardia che mi era difficile capire, lo avrei ammirato senza sosta mentre si muoveva sicuro e a proprio agio fra misurini e provette dai nomi buffi che mi aveva categoricamente impedito di toccare per evitare incidenti. Perché in quei momenti vedevo mio fratello per com'era davvero, senza strati di paure e dubbi, lo vedevo nel suo habitat naturale e potevo ammirare la luce della quale pareva brillare.
Dipper ha sempre avuto un modo tutto suo di emozionarsi, quando realizzava qualcosa o riusciva a portare a termine una missione particolarmente difficile di un gioco; aveva questo modo di illuminarsi, gli occhi scuri larghi al punto da sembrare enormi finestre su un universo ampio e sconfinato, pieno di pianeti e stelle e piccoli soli. Quando capitava non potevo che desiderare di tuffarmi in quegli occhi e ballare tra le stelle, riempiendomi le mani e le labbra della loro polvere, immergendomi in quell'universo che è mio fratello.
Ma non potevo, dovevo nascondere questo enorme sentimento che lo avrebbe solo allontanato maggiormente e per questo soffocavo i miei desideri addosso a labbra che non erano le sue, li nascondevo fra le mani che tenevano quelle di un ragazzo che non sarebbe mai stato comunque Dipper.
Ho provato, davvero, ho tentato di spostare ciò che provavo per lui su di un'altra persona. Ho cercato di conoscere più ragazzi possibili, mi sono gettata in relazioni che nella loro nascita e morte sono state veloci come fulmini, ma dovevo farlo per lui. Perché non mi avrebbe mai amata come io amo lui e per il bene di entrambi ci avrei  provato finché non ci fossi riuscita.
Ma quanto era difficile uscire la sera, salutando il sorriso di Dipper e continuare a pensare come lui avrebbe riso alle mie battute senza guardarmi come se provenissi da un altro pianeta, che non mi sarei sentita fuori posto con lui al mio fianco. E non era neppure colpa di quei ragazzi, alcuni pieni di belle qualità ma ai quali mancava una sola cosa: non erano mio fratello.
Ed era difficile anche tornare a casa, dopo quegli appuntamenti disastrosi, dopo quei baci senza sapore e quelle carezze aride, muovendosi piano per non svegliarlo e piangere la mia frustrazione contro il cuscino. Avrei desiderato così tanto che lui si potesse svegliare, che si sdraiasse accanto a me e mi dicesse di non preoccuparmi. « È solo uno stupido, non capisce quanto tu sia meravigliosa » mi avrebbe sicuramente detto e io avrei sorriso fra le lacrime, annuendo.
Ma Dipper non si svegliava mai e io smettevo da sola di piangere, iniziando poi a sognare come sarebbe potuto essere toccarlo e farsi toccare da lui, posare una serie di baci sul suo viso iniziando dall'adorabile voglia sulla sua fronte, scendendo ai suoi zigomi e alle sue guance piene, sfiorando con imbarazzo le labbra e nascondendo poi il volto contro il suo petto.
Stavo giusto pensando a come mi sarebbe piaciuto andarmene da quella festa e rimanere in camera con Dipper a giocare, a cosa poco sarebbe importato, quando sentii qualcuno afferrarmi la spalla e farmi voltare, il bicchiere che per poco non mi cadde dalla mano.
« Ma cosa... ?! »
« Mabel. » mi chiamò duramente proprio mio fratello, guardandomi con occhi di fuoco che così tanto stonano con il suo viso gentile e forse ancora un po' bambino, « Devo parlarti. »
La sua voce tremava, e qualcosa dentro di me si incrinò. Ebbi la paura che non stesse bene, che si fosse nuovamente ubriacato e che dovessi portarlo a casa, ma qualcosa mi diceva che non fosse quello il problema.
« Adesso. » lo sentì aggiungere, con urgenza, e il suo viso mi parve quello di un'altra persona. Inizialmente feci fatica a capire cosa stesse accadendo, il motivo che avesse portato Dipper a reagire a quel modo, ma non fui in grado di pensarci perché sentii la sua mano