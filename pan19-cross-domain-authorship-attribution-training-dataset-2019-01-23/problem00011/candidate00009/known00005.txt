ricevere una risposta; l'espressione di Alec è perplessa e schifata quando Clary azzarda uno sguardo verso di lui mentre l'altra ragazza la trascina nella sua camera.

"Raj ha una cotta per Alec?" chiede, sorpresa, quando la porta si chiude alle loro spalla, e Isabelle scrolla le spalle prima di lasciarsi cadere con grazia sul suo materasso.

"Jace ed io non siamo sicuri se voglia portarselo a letto perché gli piace o perché è invidioso di lui," risponde, allungando una mano e sorridendo quando Clary la afferra e si avvicina a lei fino ad essere tra le sue gambe. "Sta di fatto che Alec non l'ha mai guardato due volte, e che qualsiasi minuscola possibilità che poteva avere con lui è andata in fumo dopo l'incidente delle rune."

"Mi stupisce che Raj vi rivolga ancora la parola. Non ci sono state... ripercussioni? Tuo fratello non mi sembra il tipo da lasciar correre una cosa del genere," continua, curiosa, anche se le dita rapide e curate dell'altra hanno cominciato a sbottonarle i jeans e la camicia senza perdere tempo e la sua concentrazione sta iniziando a vacillare. Ottimo lavoro, Fray.

Isabelle sbuffa una risata, minando il suo autocontrollo sporgendosi il tanto necessario per accarezzarle il ventre scoperto con le labbra: le ciocche nere lasciate libere dalla sua acconciatura le solleticano la pelle, facendole trattenere per un attimo il respiro, e la bocca dell'altra ragazza è piegata in un sorrisetto compiaciuto quando alza gli occhi scuri e incrocia i suoi.

"Oh, non lo è. Proprio per niente. E non lo siamo neppure Jace ed io. Credo che Raj abbia provato a farsi trasferire in un altro Istituto un paio di volte, ma cosa poteva dire per giustificare la richiesta? 'Ho fatto incazzare il mio attuale capo facendomi sentire di proposito mentre mi facevo la sua sorellina e adesso mi sta dando solo gli incarichi più schifosi che può trovare per farmela pagare'?" Isabelle ride ancora una volta, le mani che si spostano sulla sua schiena e la accarezzano fino ad arrivare al reggiseno; lo slaccia senza troppe cerimonie, le dita che si agganciano alle spalline all'altezza delle sue spalle e le fanno scorrere sulle sue braccia con la sensualità giocosa che Clary ha sempre mentalmente attribuito alla Shadowhunter. Non dubita che possa diventare letale in una frazione si secondi, che in altre situazioni l'abbia fatto, ma gli occhi e le labbra dipinte di Isabelle stanno sorridendo e non pensa che la ragazza cambierà registro. "Ha ricominciato a comportarsi normalmente da poco, un paio di mesi fa non avrebbe neanche osato guardarci in faccia. E credo che per qualche motivo continui a volere Alec. Gli piace essere punito, probabilmente," continua sghignazzando.

Clary ha giusto un attimo per pensare che Raj sia un povero idiota (tra Jace e adesso Magnus, Raj non ha la minima possibilità di attirare l'attenzione di Alec) prima che Isabelle cominci a baciarle con più decisione il ventre, risalendo sul suo petto fino a sfregare il naso lungo la curva inferiore del suo seno nudo; un verso scomposto le sfugge dalla gola, ed è vagamente imbarazzata quando si rende conto di stare arrossendo molto più dello stretto necessario, il colore quasi violento in contrasto alla sua pelle chiara mentre si espande fin quasi ad arrivare al suo ombelico.

Isabelle ridacchia vittoriosa dopo essersi allontanata un poco per osservarla, e la studia per qualche secondo come se il suo rossore esagerato fosse un fenomeno incredibilmente interessante; Clary si sente per un attimo come se fosse sotto la lente di un microscopio, ma la Shadowhunters si accorge presto del suo imbarazzo e le regala un sorriso affettuoso e un poco di scuse, prima di tornare a baciarla.

Clary chiude gli occhi quando le labbra umide di Isabelle le sfiorano un capezzolo quasi per sbaglio, ed è quasi istintivo il modo in cui porta le mani tra i suoi capelli corvini per spingere il suo volto dove più lo desidera; la ragazza si fa muovere senza obiezioni, senza separarsi dalla sua pelle, e Clary sospira soddisfatta quando la bocca dell'altra comincia a muoversi con più forza sui punti sensibili verso i quali l'ha indirizzata.

 

Isabelle nuda è un'opera d'arte.

Clary era sicura che lo sarebbe stata, ma non è comunque certa di come reagire davanti a tutta questa distesa di pelle, alcune tonalità più scura della sua, segnata da numerose rune più o meno sbiadite e dalle cicatrici che la Shadowhunter ha collezionato durante battaglie vecchie e recenti; è inginocchiata tra le sue gambe, sul letto, e il sorriso di Isabelle è affettuoso e malizioso mentre la guarda osservarla.

"Posso disegnarti?" chiede Clary di getto dopo diversi minuti di silenzio carico di tensione, avvampando violentemente perché questo non è decisamente il momento giusto per una richiesta del genere, ma Isabelle la stupisce annuendo subito con forza e con gli occhi appena più sgranati.

Si fissano per qualche lungo attimo, quasi confuse, prima che Isabelle cominci a ridere di gusto, portandosi una mano sul ventre e una sulla bocca e raggomitolandosi su se stessa in preda a un'ilarità inaspettata. Clary la imita una frazione di secondo più tardi, lasciandosi cadere in avanti fino ad appoggiare la fronte contro la sua spalla.

"Giuro che di solito non sono così," dice tra le risate, solo un pizzico