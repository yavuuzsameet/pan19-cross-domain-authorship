che cala un attimo più tardi nella loro camera la rilassa ancora di più; non capita spesso che possano trascorrere un po' di tempo sole, al mattino, tra lezioni e allenamenti e migliaia di altre cose che rendono quasi sempre frenetiche le loro giornate, e Kou è perfettamente consapevole che Kiyoko abbia deciso di ignorare i suoi impegni in favore di farle compagnia in vista della partita, perché ormai la conosce abbastanza bene da sapere come si sente in queste occasioni.

Le viene naturale sporgersi verso di lei per posarle un bacio sulle labbra, quando finiscono di bere il loro caffè, e sente la bocca dell'altra ragazza piegarsi in un piccolo sorriso contro la sua; non hanno bisogno di parole in momenti come questo, basta un semplice gesto per dirsi grazie e sai che farei qualsiasi cosa per te.

 

OiSuga - Cioccolata calda e caminetto acceso in una baita, durante una bufera di neve.

Quando hanno deciso di concedersi una breve vacanza, una settimana in montagna, non si aspettavano di rimanere rinchiusi per quattro giorni di fila nella piccola baita che hanno affittato per l'occasione; le previsioni non avevano parlato di bufere imminenti né di precipitazioni di alcun tipo, e la nevicata terrificante che imperversa e non si è interrotta nemmeno per un misero momento ha colto entrambi di sorpresa. È una fortuna che il proprietario della baita fosse preparato a tutto, e che avesse fatto scorta di cibo e legna per il camino prima di dare loro le chiavi, perché di uscire e affrontare vento e gelo per qualsiasi cosa non se ne parla.

Tooru aveva preso incredibilmente male la notizia e non aveva smesso per un attimo di brontolare irritato durante il loro primo giorno di prigionia, ma adesso sembra quasi apprezzare il brutto tempo nonostante abbia rovinato tutti i loro piani; sta canticchiando sottovoce mentre smanetta con i fornelli per preparare cioccolata calda per entrambi, lasciando a Kou il compito di attizzare il fuoco con un sorriso divertito sulle labbra, e quando la raggiunge posa le tazze sul tappeto davanti al caminetto per potersi sedere dietro di lei e stringersela contro il petto.

"È pronta," dice, prima di baciarle affettuosamente i capelli sciolti, e la ragazza si volta per posare le labbra sulla sua tempia mentre si sistema meglio tra le sue gambe e intreccia le dita a quelle della mano che Tooru le ha posato sul ventre; il silenzio è interrotto solamente dal suono del vento che ulula fuori dalle finestre (e che il primo giorno aveva terrorizzato entrambi) e da quello del fuoco che scoppietta nel camino di fronte a loro, ed è rilassante lasciarsene avvolgere per qualche minuto.

In città non c'è mai questa pace, tra auto che corrono sulla strada sotto il loro appartamento e i costanti rumori molesti dei vicini che non sono in grado di parlare civilmente tra di loro (le pareti non sono sottili, ma riescono comunque a sentire tutto quello che si dicono - si urlano - con estrema chiarezza), ed è bello godersela in questo luogo sperduto tra le montagne; sono solo loro due per chilometri, circondati da neve e alberi, e anche se fa un po' paura essere tanto isolati dal mondo è lo stesso piacevole trascorrere qualche giorno lontani dal caos di tutti i giorni. Hanno un telefono di emergenza, cortesia del padrone di casa, ma non ha squillato neanche una volta dall'inizio della bufera, oltre a quando l'uomo ha chiamato per tranquillizzarli e dare loro indicazioni su cosa fare e cosa non fare.

(Hanno mandato un messaggio ai loro amici prima di spegnere i cellulari, per avvertirli della bufera e prevenire il panico e le loro sicure reazioni esagerate.)

"Dovremmo farlo più spesso," commenta Kou sorseggiando la sua cioccolata e sorridendo per il pizzico di cannella che Tooru si è ricordato di mettere nella sua tazza, e il ragazzo annuisce in silenzio mentre le stringe un po' più forte la mano.

RinAi - qualcosa di ispirato a quest'immagine.

Rin ha l'abitudine di farsi la doccia prima di andare a dormire, e d'estate spesso non si asciuga bene i capelli prima di coricarsi; Ai adora le mattine successive a quelle notti, perché la chioma del suo ragazzo finisce sempre completamente spettinata, con ciocche sparate in tutte le direzioni, ed è davvero ridicola.

"Hai dei capelli adorabili, senpai," ridacchia quel giorno, cercando inutilmente di sistemarli con le dita, e Rin arriccia il naso infastidito, pizzicandogli un fianco in risposta e aggrottando le sopracciglia.

"Stai zitto," ringhia, cercando di trattenere in qualche modo il rossore che vuole impossessarsi delle sue guance nel sentire la risata dell'altro ragazzo, perché non vuole essere di nuovo chiamato adorabile (quel poco che rimane della sua reputazione da ragazzaccio svanirebbe all'istante), ma l'occhiata che riceve per il suo tono e i suoi vani tentativi di non arrossire vanno allegramente in fumo. "Non tutti hanno la tua fortuna," aggiunge, e Ai grugnisce divertito.

"Non c'è bisogno di imbronciarsi, senpai," ribatte, facendogli la linguaccia (Rin si rifiuta di ammettere di essere arrossito ancora di più). "Posso sistemarteli, il tuo segreto è al sicuro con me."

Haruichi/Miyuki, Ogni volta che rimanevano da soli, Miyuki aveva paura di se stesso. UST abbestia.

Miyuki non è mai stato così tanto frustrato prima d'ora, e la