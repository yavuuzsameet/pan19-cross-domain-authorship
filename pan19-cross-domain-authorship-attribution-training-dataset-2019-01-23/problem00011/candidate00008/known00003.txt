Dio, è qui di sua sponte! – esclamò l’ultimo arrivato nella stanza – Siamo salvi!

– Perché mangerà me e non uno di voi?! – gridò Kurt, furioso.

Il silenzio durò qualche secondo, prima di trasformarsi in un coro di risate.

– Sua altezza non ha mai mangiato nessuno – spiegò Jeff.

– Ringhia e spacca gli oggetti, ma è innocuo – continuò David.

– Voi siete pazzi – balbettò Kurt – Mi state dicendo che vivete qui con quel mostro?

– D’accordo, stiamo calmi – tentò ti riprendere la parola Wes – Ci stiamo comportando come un branco di selvaggi e siamo il personale di un nobile-

– Oddio, ancora.

– Wes, passi una settimana al mese a fare l’orologio a pendolo mentre sua signoria si fa le unghie sui mobili del salotto buono, ti sembra di poter parlare ancora di nobile casato?

– ... dicevo – riprese il giovane, incenerendo l’altro e rivolgendosi a Kurt con un inchino – Chiedo scusa a nome di tutto il personale per l’accoglienza inqualificabile, signore. Il mio nome è Wes e sono il maggiordomo di questa casa; questo è David, il valletto di sua altezza, la nostra graziosa Quinn è la governante, Jeffrey e Nickolas sono i nostri camerieri. Da qualche tempo il nostro personale è ridotto all’osso, questo spiega lo stato di incuria della casa.

– Questo e il fatto che sua signoria usi mobili e pareti come antistress – aggiunse Nickolas.

– Sua signoria sarebbe... la Bestia? – chiese Kurt, sconvolto.

– Le saremmo molto grati se potesse smettere di chiamare sua signoria in quel modo – lo corresse Wes – Anche se ammetto che sovente i suoi modi possono essere... pittoreschi.

– L’altra settimana ha lanciato giù dallo scalone della sala da ballo uno dei comò – intervenne David, con un’espressione di malcelato divertimento – Io mi azzarderei ad utilizzare aggettivi meno contenuti.

– Il fatto di essere caduti in disgrazia non ci consente di insultare sua signoria, David.

– Che siate caduti in disgrazia mi pare evidente – si lasciò sfuggire Kurt – Ma saranno decenni che il castello è in rovina.

Cadde un silenzio imbarazzato.

– Ho detto qualcosa di sbagliato?

Quinn sorrise gentilmente – Lo scorrere del tempo è un argomento spinoso, qui, giovane signore.

– Oh, no, chiamatemi solo Kurt.

– Se va tutto come deve, vi chiameremo su-

– Jeff! – ringhiò David.

– D’accordo, spieghiamoci, o non ne verremo a capo – li interruppe Wes – Intanto... vuole favorire la cena, giovane signore?


 


Un’ora dopo, Kurt sedeva accanto al fuoco, Wes in piedi di fronte a lui (non c’era stato verso di farlo sedere. Un maggiordomo non siede mai durante il servizio, giovane signore, Chiamami Kurt, Wes, te l’ho già detto, Dovrai picchiarlo col suo stesso pendolo sui denti, prima che contravvenga all’etichetta, Kurt, aveva risposto David, beccandosi una sberla sulla nuca), che aveva appena finito di riepilogargli la storia del nobile casato degli Anderson.

– Poi, una sera di – e qui abbassò la voce – Vent’anni fa, una donna bussò alla nostra porta; aprii io personalmente: si trattava di strana donna, che pretese ospitalità.

– Pretese?

– Già. Nonostante ciò, sua signoria, la madre di sua altezza, concesse che venisse accolta e alloggiata: ma la donna si lamentò incessantemente e con parole rudi di ogni cosa e purtroppo quella sera sua altezza era di pessimo umore. Non è più stato della sua indole gentile e solare, da quando... da quando sua signoria lord Cooper ci ha lasciati.

– Lord Cooper è il fratello maggiore di...

– Esatto. Era il figlio primogenito ed erede del casato: ci ha lasciati durante la prima battuta di caccia in onore del diciottesimo compleanno di sua altezza.

– Oh.

– Le loro signorie sono rimaste distrutte, com’è comprensibile, ma sua altezza... sua altezza ne è rimasto annientato, cambiando radicalmente indole. E sfortunatamente la donna contro le cui pessime maniere ebbe da ridire quella sera, era una strega: una potente strega, che gettò un oscuro maleficio sul castello e su tutti i suoi abitanti; non sappiamo cosa ne sia stato degli altri, o delle loro signorie, sappiamo solo che da quella sera viviamo solo noi in questo palazzo: non possiamo superare le cancellate esterne, e neppure sua altezza può, a meno che... beh.

– Beh? Cosa?

Wes sembrò imbarazzato, a quel punto; il resto degli occupanti della cucina sembrava in attesa di questo momento del racconto e attendevano in muta agitazione, che aumentò il nervosismo di Kurt – La strega aggiunse... altro alla maledizione.

– Cosa di peggio di rimanere rinchiusi qui dentro, in questo posto che va in rovina e con quella Bestia come padrone?

Wes tacque qualche secondo – Ogni notte, durante la settimana della luna piena, noi tutti mutiamo aspetto. Diventiamo... oggetti.

– Oggetti?

– Rimaniamo sensienti, possiamo parlare e muoverci, più o meno, ma diventiamo oggetti.

– Posso chiedere che... oggetti? – chiese Kurt, sentendo che c’era qualcosa d’altro.

– Io un orologio a pendolo – spiegò