proprio giubbotto, dove ha riposto la bacchetta.
"Scorpius, cosa--"
"Silenzio."
Con un movimento fluido del polso, le labbra serrate strette, Scorpius ripulisce quella stanza da cima a fondo, rimuovendo strati su strati di polvere e sporco, riportando alla fioca luce di quel mattino invernale parte della bellezza originaria del mobilio.
A lavoro terminato si guarda attorno, non pienamente soddisfatto del risultato ma con il petto più leggero.
"Ora va meglio… Albus, James, potete entrare; scusate se vi ho fatto aspettare. Ma era qualcosa che dovevo fare, non potevo sopportare che tutto fosse così--"
"-- sporco, lo sappiamo Hyp, lo sappiamo." sorride Albus, entrando come si entra in una chiesa, il capo un poco chinato e il passo leggero, seguito da un James attento ed impegnato a guardare il viso di Scorpius.
"Ora stai meglio?" gli domanda, avvicinandosi a lui, che annuisce soltanto.
"Ci sono tantissime foto…" mormora il fratello minore, dopo qualche istante di silenzio, fermandosi davanti ad una parete, e tre paia di occhi si perdono a osservare il mare di scatti che, col tempo, sono stati appesi al muro davanti al letto, ricoprendone l'intera superfice.
Ci sono foto di ogni tipo, ma il soggetto predominante rimane Scorpius; da piccolo, i capelli tenuti in ordine da un delizioso cerchietto color pastello, le mani a sistemarsi il vestino azzurro e gli occhi concentrati. Un'altra foto, poco distante, lo ritrae qualche anno dopo, seduto su quello che pare uno steccato, i pantaloncini corti, le bretelle, una maglietta leggera e un enorme cappello di paglia dal quale sbucano due piccoli codini bassi. E ancora un altro scatto, questa volta di parecchio più recente, che mostra uno Scorpius più adulto, il viso truccato con maestria e il corpo fasciato da un elegante vestito da sera, i capelli raccolti in uno chignon e con un sorriso che pare brillare come un diamante, uno di quelli rari e che entrambi i Potter hanno visto solo un paio di volte sul viso del compagno.
Innumerevoli altre foto mostrano altrettanti momenti della vita di Scorpius, ora addormentato addosso al petto di qualcuno del quale non si vede il viso, ora agghindato per una serata in un ristorante di classe, ora svestito e pronto per una scena.
"Wow, sono… tantissime." mormora Albus, e James ridacchia un po', "Avevi un ammiratore con parecchio tempo libero, eh Scorpius? Mh?" domanda, voltandosi verso il biondo.
Il suo sorriso svanisce dalle proprie labbra in un istante.
"Hyp!" lo chiama, a voce alta, facendo scattare anche il fratello, che insieme a lui si precipita dal loro compagno.
Scorpius ha le dita che tremano, una mano posata sulla bocca, gli occhi colmi di lacrime, le spalle ricurve ed il braccio a premersi il ventre.
"Hyp, respira, va tutto bene."
"Ti fa male lo stomaco?!"
"Albus, dobbiamo portarlo fuori da questa casa--"
"N-No…" biascica Scorpius, con la voce macchiata da silenziosi singhiozzi e attutita dalla propria mano, mentre si spinge con la fronte contro la spalla di uno dei due fratelli -Albus-, "Corridoio." geme, e solo pochi momenti dopo due paia di braccia lo circondano, allontanandolo da quella parete e facendolo uscire dalla stanza, chiudendo la porta alle loro spalle.
Servono parecchi momenti, carezze sulle braccia e dolci baci affinché Scorpius riesca a calmarsi, ma quando inspira profondamente, drizzando la schiena, tutti e tre sanno che la crisi è passata.
"Va meglio, Hyp?" domanda James, accarezzandogli i capelli, ed il ragazzo annuisce.
"Sì, ho solo--" stringe più forte la mano di Albus, nella propria, "Tutte quelle immagini, quegli scatti, ognuno di essi un ricordo, io… non ce l'ho fatta, mi dispiace, mi dispiace…"
"Scorpius, Scorpius, no." mormora James, mentre Albus prende il viso del ragazzo con la mano libera, portando il suo sguardo ai propri occhi.
"Guardami." gli dice, con voce bassa e vibrante, e le iridi del biondo si svuotano di ogni ricordo, di ogni immagine che non sia il compagno, "Respira." è poi il dolce ordine, al quale il ragazzo risponde immediatamente, gonfiando il petto e sgonfiandolo piano.
"Bravissimo, Hyp. Bravissimo." mormora James al suo orecchio. Solo dopo qualche momento è lo stesso Scorpius a chiudere gli occhi e spezzare il loro contatto visivo, sorridendo sereno.
"E' passata." sussurra, senza guardarli, "Andiamo."
Ed entrambi i Potter tirano un sospiro di sollievo, segnandosi di parlare alla donna che segue Scorpius di quanto il suggerirgli di visitare quella casa sia stato prematuro.
Il passo di Scorpius è sicuro, sulla pavimentazione regolare del corridoio, e il rumore dei tacchetti lo aiuta a rilassarsi completamente, lasciandosi alle spalle non solo quella stanza ma anche, e soprattutto, il ricordo di una vita che lo ha lasciato perso dentro se stesso.
Quando giunge a una porta, leggermente più scura di quella precedente, si ferma e sorride, voltandosi poi verso i propri compagni di vita.
"Volevi vedere la mia stanza, James?" domanda, con un sorriso e un lieve occhiolino, la crisi