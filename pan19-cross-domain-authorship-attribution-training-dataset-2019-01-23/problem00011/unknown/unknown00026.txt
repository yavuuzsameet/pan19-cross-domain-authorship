tuo cuore c'è spazio anche per me. Io ti amo, Julien, ti amo da più di vent'anni ormai. E se tutto ciò che posso avere sono questi giorni che ritagli alla tua vita per venire da me… lo accetto.”

Julien gli accarezzò un braccio, abbassando gli occhi per un attimo ed osservando con espressione assorta quel tatuaggio che l'uomo si era fatto subito dopo aver scoperto i propri sentimenti nei suoi confronti ed essersi allontanato dalla sua famiglia; per quanto volesse loro bene, non credeva che avrebbero mai capito la sua scelta di vita.

Charlie vedeva che Julien non era per nulla rassicurato dalle sue parole, che si sentiva in colpa, ma prima che potesse dirgli ancora qualcosa riportò lo sguardo nel suo, accennando un ghigno molto Serpeverde che, grazie a Dio!, non aveva perso con il passare degli anni.

“Andiamo a farci una doccia, adesso, non ho intenzione di visitare la città con un uomo puzzolente come te al mio fianco.”

Il domatore rise di cuore, trattenendosi dal ribattere per le rime alla sua sfacciata frecciatina, e si sporse verso di lui per baciarlo ancora una volta.

 

Camminavano vicini, Charlie sentiva un suo braccio che sfiorava il proprio ad ogni passo.

Prepotente, in lui, cresceva la voglia di toccarlo davvero, di intrecciare le dita alle sue come aveva sempre sognato di fare; comportarsi davvero come una coppia di innamorati gli sarebbe piaciuto molto, ma sapeva perfettamente che era impossibile. Per quanto la comunità magica rumena fosse aperta e liberale, al livello del Regno Unito o addirittura superiore, i Babbani non la pensavano così e continuavano a considerare l'omosessualità un reato; per Julien, tutto sommato, non sarebbe stato un problema, ma soltanto perché veniva a Bucarest una volta ogni sei mesi e non ci viveva. Per Charlie sarebbe stato molto più complicato, Julien lo sapeva bene, e per il domatore non era difficile immaginare che si astenesse dal toccarlo in pubblico per quel preciso motivo.

Nelle strade incontrarono realtà di miseria e disperazione, bambini che si avvicinavano a loro per chiedere denaro in cambio di prestazioni sessuali; una rabbia cieca si impossessava di Charlie ogni volta che si trovava a far fronte a quella desolazione, che vedeva i loro occhietti spenti e sentiva le parole squallide che uscivano dalle loro labbra. Perché loro dovevano vivere in quel modo, quando lui alla loro età era circondato di affetti e passava giornate intere a giocare con i suoi fratelli?

Julien era impressionato quanto lui, Charlie lo sapeva, ma nascondeva l'ira sotto quella maschera di indifferenza che tutti i Purosangue come lui venivano educati a portare in situazioni delicate.

“Come fai a sopportarlo?” domandò ad un tratto, quando sotto ai loro occhi una bambina di non più di otto anni uscì da un vicolo accompagnata da un uomo con un'evidente espressione soddisfatta in volto. Le mise in mano qualche moneta, le scompigliò i lunghi e sporchi capelli castani e se ne andò come se nulla fosse successo; la rabbia ribollì come acido nelle vene del domatore.

“Non lo sopporto, infatti,” gli rispose, passando accanto alla bellissima bambina che sorrideva ingenuamente davanti al denaro guadagnato vendendo il suo corpo e la sua integrità. “Ma non posso fare nulla per fermare queste cose, non da solo. È la realtà di Bucarest, questi bambini non conoscono altro e hanno paura di tutto ciò che è nuovo. Non c'è nulla che possa far cambiare loro idea. Non vogliono rischiare di vivere situazioni peggiori, da solo non potrei fare nulla per convincerli che situazioni peggiori di questa non esistono.”

Julien abbassò gli occhi sul marciapiede sudicio, infilandosi una mano in tasca; il domatore lo osservò corrugare appena le sopracciglia, per pochi attimo, prima che tornasse a camminare come se nulla fosse.
“Sai che potresti metterti nei guai, vero?” domandò Charlie retoricamente. In tutto il mondo, per legge, non era permesso fare incantesimi su Babbani, né tanto meno maledirli, se non in determinate e circoscritte situazioni.

“Ho come l'impressione che tu l'abbia già fatto parecchie volte,” commentò l'altro, sollevando appena le sopracciglia e scrutandolo con un leggero ghigno sulle labbra. Chissà che maledizione gli aveva scagliato contro: conoscendolo, si disse Charlie, non ci era andato leggero. “E non potevo fargliela passare liscia: sai che Charlotte ha dieci anni, come potrei mai permettere ad un uomo di approfittare così di una bambina più piccola persino di mia figlia?”

Già, Julien aveva avuto dei figli: la più piccola, Charlotte, aveva avuto modo di incontrarla di persona durante una delle sue periodiche visite a Londra, assieme a Étienne, il fratello maggiore. Diagon Alley in quel periodo era piena di ragazzini che compravano l'occorrente per la scuola, non era stato molto sorpreso dall'incontro; c'era Anaïs, con loro, poiché il padre era stato costretto - ufficialmente - a rimanere in Francia per questioni di lavoro. Nessuno di loro poteva sospettare che l'uomo in realtà fosse proprio a Londra, in un ostello un po' fuori mano, per incontrare il suo amante; né potevano tanto meno pensare che fosse proprio Charlie, quel tizio con i capelli rossi e il corpo fasciati in abiti di pelle di drago che avevano incrociato uscendo dal Ghirigoro, a dividere