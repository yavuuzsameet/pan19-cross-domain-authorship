La ragazza inspirò il suo profumo; poi fece appello a tutte le sue forze per non lasciarsi andare e lo spinse lontano.
"Addio, Harry."
Il moro le sorrise, con gli occhi lucidi.
"Io sarò sempre qui per te, sai dove cercarmi."
Ginny annuì e corse via, lasciandolo fermo a guardare la sua figura che si allontanava.

La ragazza rallentò il passo solo quando fu abbastanza lontana da non essere vista e s'infilò in un vicolo buio e maleodorante, fermandosi solo quando raggiunse il muro di pietra che si trovava in fondo.
Si asciugò gli occhi con la manica della maglia nera che indossava e tirò su col naso.
Non era questo il momento di essere deboli.
Si giocava il tutto per tutto, adesso.
Toccò con la bacchetta alcune pietre in ordine sparso, e una liana le si attorcigliò attorno al braccio tirandola all'interno.
In men che non si dica si ritrovò in un altro androne, decisamente più cupo di quello in cui si trovava fino a poco prima con Harry.
Harry...
Basta, si ammonì.
Concentrati.
"Bentornata, Weasley" la salutò una voce alle sue spalle.
Lei si voltò lentamente, fronteggiando l'uomo con la stessa freddezza che gli si leggeva sul volto.
"Lucius."
"Sai, se avessi saputo che le cose sarebbero andate così magari avrei potuto combinare un fidanzamento ad hoc tra te e Draco...in fondo, stracciona o meno, sei sempre una purosangue, no?"
Ginny si morse a forza la lingua per non ribattere.
"È un po' tardi per questo, non credi?" rispose.
Il biondo Malfoy Senior le rivolse un sorriso cattivo.
"Sarà meglio che tu vada a cambiarti.
Stiamo per cominciare."
La ragazza gli rispose con un cenno del capo e si diresse nella propria stanza.
Mentre si spogliava per indossare la nera tunica dei Death Eaters, il grande specchio appeso alla parete rifletté una ragazzina minuta e ancora acerba che l'espressione atterrita faceva sembrare ancora più fragile.
Ginny scosse la testa e richiamò alla mente tutte le immagini di Harry che potè per farsi coraggio.

Harry seduto a fare colazione con gli altri membri della famiglia Weasley alla Tana.
Harry che vola in groppa a Buckbeak.
Harry che mostra trionfante lo Snitch.
Harry che le prende le mani.
Harry che le sussurra qualcosa all'orecchio.
Harry che le bacia le labbra e poi si ritrae terrorizzato da una sua reazione negativa.
Harry che piange la morte del suo Padrino e del Preside, che era stato quasi un membro della famiglia.
Harry che la guarda e con voce triste dice "È finita."
Harry che-

Tre colpi alla porta.
Ginny si riscosse, e dopo aver lanciato un ultimo sguardo al suo riflesso che piangeva silenziosamente, uscì.
Nell'immenso salone tutti i Death Eaters superstiti si trovavano in cerchio, e al centro...al centro, LUI.
Il suo corpo le trasmise uno strano brivido, dovuto forse al fatto che qualcosa di lui era rimasto in lei dopo tutto quello che era successo durante il suo primo anno.
Meglio.
Sarebbe stato tutto più facile.
Voldemort si alzò, e i suoi occhi rossi si posarono brucianti su ognuno di loro.
Tutti chinarono lo sguardo, ma non lei.
Non Ginny.
I loro occhi rimasero incatenati per qualche istante, prima che il Dark Lord tornasse a sedersi.
Poi, parlò.
"Tempi duri ci attendono.
Molti di noi si sono già sacrificati per la causa, e i superstiti..." il suo sguardo li fulminò di nuovo "i superstiti hanno PAURA.
PAURA.
Paura di cosa?!
Di chi?!
Vi disprezzo." concluse con una smorfia disgustata.
I Death Eaters si guardarono gli uni con gli altri con aria colpevole.
"Non abbiamo paura, Signore.
È solo che...tutta questa attesa...e il vedere che vi siete indebolito..."
"COME OSI?! CRUCIO!!" la voce serpentina di Voldemort riecheggiò tanto forte nella Sala che Ginny dovette compiere uno sforzo sovrumano per trattenersi dal coprirsi le orecchie.
Nott lanciò un grido acutissimo contorcendosi al suolo.
Dopo averlo lasciato agonizzare per un po', il Dark Lord ruppe il contatto.
"Altri aspiranti suicidi?" sibilò.
Non si udì un fiato.
Nott si rialzò a fatica, ansimando.
"Bene.
Ho scoperto, grazie all'aiuto di Lucius, che il motivo del mio indebolimento è il Dark Mark."
Il biondo si impettì ulteriormente, al lato del suo Signore.
Pettigrew era morto qualche settimana prima, e ora Malfoy era l'unico braccio destro di Voldemort.
"Quando vi ho marchiato, ho trasmesso una goccia del mio potere ad ognuno di voi, proprio come è successo con quella feccia di Potter.
Avevo quindi pensato di uccidervi tutti e riprendermelo" un sussurro spaventato serpeggiò tra i Death Eaters "ma pare che se lo facessi non potrei comunque recuperarlo.
Il che vuol dire che andrebbe sprecato.
Pertanto, anche se è l'ultima cosa che vorrei, mi trovo costretto ad accordarvi la mia fiducia."
È per questo che sei ancora vivo" sogghignò, guardando Nott.
"Per il mio progetto, però, ho bisogno di 17 Death Eaters e, come potrete vedere persino voi, ne ho solo 16."
Si voltò verso Lucius.
"Vai a prendere tuo figlio" ordinò.
Il biondo fece