sudore ad imperlargli il collo. Anche la soddisfazione che aveva brevemente provato si era trasformata in una pozione amara sulle sue labbra.Eppure le guerre avevano vincitori e vinti e Draco, assieme alla sua sventurata famiglia, rientrava nella seconda categoria. Non che non lo meritassero – Draco non era così cieco da non riconoscere la verità, non più almeno – e del resto vedere marcire il corpo immobile del Signore Oscuro aveva riempito il giovane Malfoy di un sollievo ed una gratitudine inesprimibile a parole.Ma sua madre e suo padre erano l’unica cosa che gli era rimasta, l’unica ragione che lo aveva spinto a macchinare la morte di Silente, ad unirsi ai ranghi dei Mangiamorte, a sopravvivere quando la paura sembrava spezzargli il fiato e comprimergli il petto, e Draco era tornato a temere per la loro sorte. Così i pomeriggi erano diventati un’attesa incessante di notizie e ad ogni gufo che raggiungeva le finestre della Sala Comune si accompagnava un brivido di anticipazione e terrore.Anche Potter riceveva dei gufi, ma la sua espressione rimaneva rassegnata, triste. In quei momenti, Draco si domandava quanto fossero diversi poi, in fondo.“Cosa stai facendo?”“Cosa?”“Ti ho chiesto cosa stai facendo,” aveva ripetuto Potter, col solito atteggiamento strafottente e le braccia incrociate.Draco aveva alzato lo sguardo e carezzato la bottiglia di liquore che teneva sul cuscino.“Mi sembra ovvio, no?” aveva replicato, inarcando un sopracciglio chiarissimo in direzione della nemesi in pigiama. “Prendo la medicina prima di dormire.”“Dove l’hai presa? Non ti è permesso bere alcolici in sala comune e … dovunque, credo.”Draco aveva sbuffato.“Dillo alla McGranitt. Sai quanto me ne frega …”“Non sono una spia!” aveva protestato Potter, lasciandosi andare contro il suo letto. Curiosamente aveva scelto quello di Tiger anche se erano disponibili letti più lontani, ma Draco non aveva voluto rimuginare più di tanto sulla cosa. “Volevo solo sapere dove l’avevi presa ...”“La sala comune di Serpeverde è disseminata di bottiglie. Basta solo cercarle.”“Figurarsi!” Draco si era morso le labbra per trattenere una replica salace ed aveva bevuto un altro sorso di liquore, che però sapeva di tappo mediocre.“Odio questo dormitorio …” aveva confessato Potter, più a se stesso che ad altro.‘Benvenuto nel club’, avrebbe voluto rispondere Draco, ma guai a lui se avesse dato ragione ad un maledetto Grifondoro. “Così …” la voce di Potter era ridotta ad un sussurro. “Non riesci a dormire?”Era la prima volta che si rivolgeva a lui come un compagno di scuola, con sincera curiosità.“Non molto, no. Immagino che per te sia lo stesso …”“Sì.”“Vorresti bere un po’ anche tu?”“No.”La conversazione si era conclusa.Maggio terminava e la serra della professoressa Sprite era un vivaio di inferno. Draco detestava le maledette piante semoventi e l’impossibilità di usare la bacchetta per disciplinarle. Più di tutto lo facevano impazzire le radici spezzate seppellite in fondo ai vasi, nel giro di qualche settimana aveva distrutto decine di guanti per prenderle.Potter, invece, sembrava a suo agio coi lavori manuali e quasi non indossava protezioni prima di cimentarsi in una raccolta particolarmente difficile. In più di un’occasione Draco aveva sfiorato incidentalmente le sue dita e soppresso il rossore alle guance che quel semplice contatto gli causava.Aveva dimenticato quanto potesse essere trascinante il desiderio di qualcosa di irraggiungibile.Poi si era presentato Weasley, col suo volto cosparso di lentiggini e la maglietta logora. Draco lo aveva visto rannicchiarsi dietro una palizzata e piangere tra le braccia dell’amico/fratello.Draco aveva dimenticato quanto potesse essere trascinante l’invidia, la compassione, il dolore. Il desiderio, più di ogni altra cosa. Il desiderio.“Non vuoi davvero bere?”“No.” Aveva replicato Potter, seccamente. Aveva gli occhi umidi di lacrime, ma faceva di tutto per non darlo a vedere. Come se Draco fosse stato uno scemo! Come se non avesse mai notato la sfumatura tempestosa dei suoi occhi dopo il pianto o come tirava su col naso quando provava un’emozione particolarmente forte …Draco aveva annuito, nascondendo la bottiglia. “Non ho intenzione di avvelenarti, sai? Ho già passato quella fase.”Potter si era voltato di scatto e lo aveva fissato un attimo con stupore inebetito, come fosse un alieno. Poi aveva ridacchiato.“Ah, Malfoy …”Draco non aveva potuto frenare il suo sorriso.“Malfoy, Malfoy …” aveva ripetuto lui, premendo la testa contro il cuscino e chiudendo gli occhi. “Come se avessi mai avuto paura di te …”Il sorriso di Draco si era trasformato in una smorfia di disappunto e rabbia.“Fottiti, Potter! Cos’è che non va nella mia offerta? Disgustato all’idea di condividere qualcosa con un Mangiamorte? Troppo perfetto per bere? Santo Potter, che non si abbassa neanche a …”“Non voglio il dolore,” aveva sussurrato Harry, interrompendolo. “Non voglio il dolore del dopo. Il mal di testa. Ne ho avuto abbastanza.”Draco era rimasto a bocca aperta, in silenzio.“Basta dolore, basta per sempre. Voglio solo stare bene da oggi in poi. E, per la cronaca, tu sei un ex-Mangiamorte. Dilla questa parola, ex, quando ti interrogano quelli