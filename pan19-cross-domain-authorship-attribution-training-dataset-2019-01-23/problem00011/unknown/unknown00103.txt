un lungo calvario di sofferenza nel tortuoso cammino verso la redenzione; una faticosa ed estenuante risalita dopo la caduta iniziale nell’abisso dell’oscurità; una silenziosa e solitaria battaglia alla ricerca del perdono che neppure osava implorare, la sua vita volontariamente offerta sul piatto della bilancia per ripagare almeno in parte le sue colpe.Elyn aveva visto nella sua mente tutti i suoi strazianti ricordi, mentre il mago giaceva incosciente in un letto del San Mungo, bruciato e divorato dal veleno di Nagini, gli occhi neri spalancati sull’orrore del proprio passato che riviveva continuamente in lui, infernale condanna di una vita non voluta.La strega aveva visto, aveva compreso… e l’aveva amato. E con l’amore erano arrivate anche le lacrime di perdono, belle quasi come il dolce sorriso innamorato di Elyn.Le lacrime che, più di quelle di Fanny, lo avevano infine riportato in vita.Da quel momento, c’erano stati solo sorrisi, per Severus, e amore, e felicità. Ed il futuro era rinato con forza, insieme alla sua voglia di vivere, di amare e di essere finalmente amato.Il mago chiuse gli occhi lasciandosi cullare dal vento e cullando tra le braccia la donna alla quale doveva ogni cosa; si abbandonò alla felicità dei suoi recenti ricordi, le vecchie e dolorose memorie sepolte in fondo al suo cuore, nell’oscurità del passato ormai scolorita e sfumata dalla luce del presente.Ad occhi chiuse rivisse con intensità l’ultimo anno: il dolore lancinante dei primi giorni, dopo aver ripreso conoscenza, mitigato dall’incredibile sorriso che la Guaritrice gli dedicava e che Severus non poteva immaginare che fosse amore. Perché non sapeva che Elyn aveva visto nei suoi occhi neri tutto il suo passato; ma se anche lo avesse saputo, non lo avrebbe riconosciuto lo stesso, perché nessuno, mai, l’aveva guardato con quell’amore negli occhi. Ma il perdono, che aveva intravisto in quel sorriso, lentamente lo aveva convinto a lottare, per se stesso, questa volta, per vincere il veleno che ancora bruciava il suo sangue e per tornare infine a vivere. A vivere davvero e a ricambiare il dolce e luminoso sorriso di Elyn.Poi c’era stato il suo corpo, che si era ribellato alla sua volontà e aveva deciso di tornare a vivere con un impeto appassionato che il mago non aveva mai conosciuto in se stesso. E che lo aveva messo tremendamente in imbarazzo, mentre Elyn sorrideva, continuava a sorridere languida e innamorata, intimamente compiaciuta di quelle sue attenzioni involontarie che giorno dopo giorno rivelavano alla strega la verità che desiderava vivere con Severus ma che non osava nemmeno sognare. Perché nei ricordi del mago Elyn aveva visto anche il suo imperituro amore per Lily ed era certa di non avere alcuna speranza…Invece, Elyn la speranza gliela aveva rimessa nel cuore, la speranza di un futuro, la speranza del perdono e dell’amore; e poi l’aveva trasformata in realtà, quella meravigliosa speranza, con i suoi baci casti, all’inizio, e poi sempre più ardenti ed appassionati, mano a mano che il mago riprendeva le forze. Era sceso dal letto per lei ed aveva camminato per lei. Era tornato a vivere, solo per lei!E si era ritrovato innamorato, profondamente innamorato della donna che aveva saputo comprendere tutto di lui, che aveva saputo amare anche i suoi errori, le sue imperdonabili scelte sbagliate e le sue orribili colpe. La donna che da quasi un anno continuava a sorridergli riempiendo la sua vita di gioia e di amore: una stupenda collana di sorrisi, preziose perle colme di felicità.Severus ispirò a fondo l’aroma di Elyn mentre la sua mano, ormai insinuatasi del tutto sotto il mantello, cercava la sua pelle morbida e calda per carezzarla con passione riaccendendo in entrambi il fuoco del desiderio che avevano estinto neppure da un’ora, prima ancora di fare colazione.Il mago amava Elyn, intensamente, con tutto se stesso, con il desiderio mai placato di un’intera vita di castità imposta dal rimorso; ma non era solo desiderio carnale, il suo: era l’estasi del sogno d’amore che Severus trovava in lei, era il soddisfacimento di quel disperato bisogno d’amore che si portava dietro da sempre, fin da bambino, mai esaudito, mai appagato, sempre dolorosamente frustrato.Un amore bello, felice, luminoso.Un amore che non aveva mai osato sognare, meno che mai pensato di poter meritare. Invece Elyn glielo aveva regalato, con il suo sorriso dolce e bello, con la sua sensibilità ed attenzione, con la luce di cui erano intessuti i suoi occhi che sapevano disegnare il futuro e farlo finalmente vedere anche al mago. Quella luce che aveva portato nella sua vita e che aveva scacciato tutta l’oscurità che così a lungo lo aveva soffocato ed oppresso.Un amore immenso, che a fatica il mago aveva saputo dichiarare a parole, e che la strega aveva imparato a leggere nella nera profondità dei suoi occhi, a distinguere nel suo sorriso timido e incerto che giorno dopo giorno aveva continuato a dedicarle, con dolce passione, come a lei tanto piaceva. Quel sorriso che li univa, linguaggio intenso e silenzioso del loro amore, quel sorriso che esisteva solo per lei e che gli nasceva dal cuore