! È che le protagoniste sono… va bene, continuo. Un giorno la nonna si ammala e, prima di morire, supplica la sorella isterica di essere buona con la Zoppina. Visto che quella non demorde, cerca almeno di farle promettere di non chiamare più “Zoppina” la sorella: e lei le regala, come ultime parole, “Ma se quella è zoppa come dovrei chiamarla, io?”. Comunque: rimaste da sole, la sorella zoppa continua la vita di prima, con la sola differenza che adesso non ha nessuno da cui andare a piangere, finché un giorno non trova il fiore, quando il principe… ok, ho scordato un pezzo. Dov’ero?
– Le sorelle sono rimaste sole – ricapitolò pazientemente Remus, dicendosi che, di colpo, non si sarebbe più sentito solo a dormire lì quella notte. Senza Sirius.
– Ah sì. Allora: la sorella isterica era bellissima, una vera sventola, con lunghissimi capelli biondi, un bel davanzale, due gambe lunghe…
– Questa è una descrizione della favola o un estratto dall’ultimo capitolo di Formosa e stregata?
– Cercavo di dare un po’ di pepe alla narrazione – brontolò Black – Cosa vuoi, la descrizione delle preghiere della sorella zoppa? Comunque: la sorella più grande era convinta di essere talmente bella che, se il principe l’avesse vista solo un attimo, si sarebbe innamorato; così ogni giorno, quando lui passava sotto la finestra, si spalmava sul davanzale per farsi notare, ma lui, che aveva gusti strani, non la guardava mai.
– Gusti strani?
– Io dico di sì. Allora un giorno la Zoppina era in giro per fare la spesa e si muoveva lenta come una tartaruga…
– Sirius, sei orribile.
– Oh, senti, è vero! Infatti è perché era lenta che il principe quasi la investe col suo cavallo.
– Non poteva essere imbecille lui, vero?
– No, era un tipo galante: quando vede che lei cade e zoppica quando si rialza, pensa che si sia presa una storta e l’accompagna a fare la spesa dandole il braccio. In effetti, un po’ deficiente doveva esserlo.
– Ecco.
– Insomma, il principe la riporta a casa e la Zoppina, appena entra, trova la sorella tutta ben vestita, perché aveva perso tempo a sistemarsi per fare colpo sul principe e quindi non aveva fatto in tempo a farsi vedere da lui. Quindi, per sfogare la frustrazione (che ti dicevo?), iniziò a picchiare la sorella.
– Che bella persona…
– Beh, a casa mia si fa con gli elfi domestici.
– … È bello saperlo.
– Però pure la Zoppina è una piaga, Moony! Invece di darle due bastonate per vendetta, o di buttarle tutte le creme e i trucchi, corre in camera a piangere e a dire “Nonnina, se solo ci fossi tu!”. Allora sente la vocina che dice “Ci penserò io, cara, ci penserò io” e lei non capisce che è il fiore a parlare.
– Fiore?
– Ah, sì, ho saltato un pezzo! Il principe la riporta a casa, la sorella isterica la picchia, lei piange e basta. Poi il giorno dopo, quando esce a fare spesa, trova uno straccetto in terra e, quando si avvicina, vede che è un fiore rosso: lo prende e lo porta a casa, lo mette in un vaso e gli parla, si confida, piange ovviamente.
– Sirius, sei un mostro.
– E lei una frignona. Comunque: una sera dice “Oh nonna, se ci fossi tu!”, sente la voce che dice “Ci penserò io, cara”, non vede nessuno nella stanza e, invece di andare a dormire sul pianerottolo, piuttosto, si rimette a letto. La mattina dopo va a prendersi il vestito stracciato e, invece, trova un abito bellissimo, tutto ricamato, con una scollatura profond…
– Sirius?
– Oh, senti, un bel vestito le deve far vedere le curve! Pazienza che lei non ce l’ha, ma le deve far vedere, tanto mica è suo, è rubato.
– Ammazzeresti la suspance di qualunque cosa, eh?
– Tanto poi te lo dovevo dire, è una favola, mica un giallo. Insomma, si deve mettere un altro vestito stracciato che aveva da parte e nasconde quello; la sorella isterica la picchia per qualcosa e lei la sera piange e dice la solita frase e sente la voce. La mattina dopo, trova un altro vestito, ancora più bello, e deve cercare un vestito da mettere nel cassetto; la sorella la riempie di botte anche quel giorno, lei piange… sempre uguale, ok?
– Sei avvincente.
– Ti devo davvero ripetere sempre “Oh nonnina, nonnina, se solo ci fossi tu, qui” – singhiozzò Black, con vocina esile e delicata – E poi “Ci penserò io, mia cara, ci penserò io” – gracchiò, tentando di suonare cavernoso.
Remus rise così tanto che gli sembrò che le ossa dovessero incrinarsi – Sì, ti prego.
Allora Sirius ripeté da capo tutta la scena, imitando le voci, e Lupin dovette affondare il viso nel cuscino per non farsi sentire da Madame Pomfrey.
– Quindi –