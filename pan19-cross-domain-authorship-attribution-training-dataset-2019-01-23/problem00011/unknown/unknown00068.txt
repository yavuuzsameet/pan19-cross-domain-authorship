un incidente, adesso ritroviamo Harry, tranq—»

«Tranquilla? TRANQUILLA?» i pugni di Lily sono pericolosamente chiusi fino a far sbiancare le nocche «Harry è appena scomparso nel nulla e tu mi dici di stare tranquilla?!»

«Tesoro, calmati, vedrai che sarà qui. Basta chiamarlo, su Harry, vieni da papà»

«Tu!» dice Lily, puntando contro il marito un indice accusatorio «sei un idiota.»

«Siamo a tre, per oggi… sto migliorando»

Uno sguardo inceneritore lo colpisce, facendolo ammutolire di colpo; non è giornata per le battute, a quanto pare…

«Lily…» azzarda James

«’Sta zitto, James! Aiutami a cercare Harry, piuttosto» lo interrompe bruscamente la moglie, guardando fra i cuscini del divano per scovare il piccolo.

«Harry? Dove sei, tesoro?» chiama «vieni dalla mamma, su»

Lascia andare l’ultimo cuscino, sconsolata. Si passa una mano fra i capelli rosso fuoco, cercando di ragionare lucidamente, sgomberando la mente dalla voglia matta di uccidere – metaforicamente, ovvio! – suo marito.

Un improvviso TONK fa voltare entrambi vero la porta della cucina e, dopo una corsa precipitosa, Lily cade in ginocchio vicino allo stipite di quest’ultima, tastando attorno a sé per trovare Harry, sperando sia stato lui la causa di quel rumore. James si affanna accanto a lei, muovendo le braccia nel vuoto anche lui. Ed è proprio quando stanno per pensare che si stato solo il vento, che si sente una risata e, improvvisamente, James crolla per terra, trascinato giù da una forza invisibile.

«HARRY!» grida Lily, felice come non mai. E un secondo dopo sta già ignorando il povero James, scostando il mantello dell’invisibilità dal figlio e prendendolo in braccio, non senza mancare di rivolgere un ultimo sguardo omicida al marito che sorride con aria innocente, sapendo bene che il peggio verrà dopo e che non la passerà certo liscia.





I presentimenti di James Potter sono sempre giusti, infatti, quella sera la furia di Lily si è solo attenuata e lui ancora non è stato perdonato.

Dal suo lato del lettone matrimoniale, osserva la moglie cambiarsi in silenzio e poi, senza rivolgergli neanche uno sguardo o un “buonanotte”, infilarsi sotto le lenzuola e spegnere la luce. La osserva per un altro po’, finché non sospira, stendendosi a sua volta nel letto e fissando il soffitto.

Ma… un momento! Lui è James Potter, invincibile, con fantastiliardi di qualità, seduttore impareggiabile e mago di prima categoria e… si lascia sconfiggere da una cosa così ridicola? Beh… a quanto pare sì, perché Lily è Lily e, con lei, fallisce ogni suo tentativo di ammorbidire la pena che gli spetta. Ma forse… un’idea brillante si fa strada nella sua mente, facendolo sorridere nel buio.

Si avvicina lentamente alla moglie, notando dal suo respiro che non è affatto addormentata come vuol sembrare. Un sorrisetto furbo si fa strada sul suo volto, mentre accarezza dolcemente una guancia di Lily, scostando delicatamente una ciocca di capelli dal suo orecchio, per poi soffiarle un soffice bacio sulla nuca. La risposta di Lily è un mugolio di disapprovazione, non si lascerà certo corrompere da delle banalissime coccole. Ma James non si arrende e continua imperterrito con il suo piano. Insiste ancora, lasciando una scia di baci sul collo della moglie, chinandosi su di lei, stesa su di un fianco, per raggiungere le sue labbra e lasciandovi un bacio. Ma Lily ancora insiste a tenergli il muso. Allora James la chiama, cercando di strapparle un sorriso; perché lo sa che la diverte saperlo in difficoltà e che si affanni per ottenere il suo perdono, è sempre stata così fin dai tempi della scuola e ancora continua a divertirsi per i suoi, a volte decisamente buffi, tentativi di farsi perdonare; la riportavano indietro a quegli anni strani che erano stati ad Hogwarts, ai Malandrini, alle spacconate di James e al suo essere... beh non tanto diverso da ora, a dire il vero.

«Lily...?» sussurra piano, vicino al suo viso, solleticandole le labbra con il suo respiro caldo che sa ancora di dentifricio alla menta.

«Lily... avanti...» insiste James, assumendo quel tono da cucciolo bastonato che funziona – quasi – sempre.

«Lils...»

A quel soprannome, Lily si gira, ritrovandosi a pochi millimetri dal viso del marito. Per un istante, piccolo quanto un battito di ciglia, si fissano senza dire niente; soltanto occhi negli occhi.

Poi Lily sorride.

«Vieni qui, adorabile idiota» sospira. E lo bacia. Lo bacia lentamente, assaporando ogni attimo di quel mescolarsi di respiri, sorrisi fuggevoli, carezze e abbracci. E i baci, da lenti e dolci che erano, diventano intensi, le lingue danzano, cercandosi e rincorrendosi, i denti cozzano nella foga e l'abbraccio diventa un groviglio di gambe e braccia, avvinghiate le une alle altre, nel tentativo di avvicinarsi all'altro quanto più possibile, fino a sentirne il corpo come proprio.

La camicia di James scompare e le mani di Lily vagano sulla sua schiena, lasciando dei graffi leggeri sulle scapole. James sorride nel bacio, stringendola a sé ancora una volta e sentendo le mani di lei nei suoi capelli neri come l