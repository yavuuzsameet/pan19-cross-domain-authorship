che era solo loro e di nessun altro.

Le mani cominciarono a muoversi sui corpi, accarezzandoli con una venerazione mista a possesso che palesava il bisogno di entrambi di sentirsi ancora una volta pelle contro pelle, senza nessun ostacolo tra loro.

“Charlie,” mormorò Julien scostandosi per qualche attimo dalla bocca dell'amante ed alzando lo sguardo fino a incrociare i suoi occhi: vi lesse tutto l'amore che l'uomo nutriva nei suoi confronti, quel sentimento struggente che sapeva essere riflesso nelle proprie iridi. “Charlie,” lo chiamò ancora, una nota di malcelata impazienza nella voce che fece piegare le labbra umide del domatore nell'ennesimo sorriso consapevole.
Le sue mani, grandi e ruvide ed estremamente delicate, scivolarono nuovamente sui suoi fianchi, tirando appena la camicia color crema che Julien indossava per aprirsi un varco e posare i palmi aperti contro la sua pelle.

Julien sospirò per il piacere che quel semplice tocco gli aveva procurato, non riuscendo a non constatare quanto fosse più bello, più giusto, che fosse Charlie ad accarezzarlo e non sua moglie. Si diede dello stupido per il paragone infelice: amava Charlie, non era il dovere a spingerlo a cercare le sue mani e la sua bocca, non era la paura di perdere tutto che lo spingeva a volersi unire a lui.

Infilò a sua volta le mani sotto gli abiti di Charlie, mentre quelle dell'altro gli accarezzavano ancora i fianchi, e posò i palmi sulla sua schiena segnata dalle cicatrici e dalle ustioni che il suo mestiere gli aveva procurato: adorava sentire tutte le imperfezioni del suo corpo sotto le dita, i muscoli guizzare al suo tocco.

“Charlie,” chiamò ancora una volta, stringendolo a sé con una forza che dimostrava di avere solo in quei momenti, piantando le unghie nella sua pelle. Gemette.

“Ti voglio,” mormorò Charlie al suo orecchio, baciandone il lobo e facendo tremare l'amante con il solo tocco del suo respiro. “Mi sei mancato da morire, ti voglio,” sussurrò ancora, rabbrividendo a sua volta per il peso di quella verità tanto a lungo celata.

Si spogliarono in fretta, impazienti come quando erano adolescenti e avevano appena scoperto le gioie del sesso ma senza il sottile timore che allora rallentava un po' i loro gesti: sapevano entrambi ciò che volevano, e in quel momento l'unica cosa che desideravano era unirsi ancora e ancora, dimenticare tutto ciò che li aspettava fuori da quella camera d'albergo, essere solo loro e il loro amore segreto, la voglia di ritrovarsi e riscoprirsi, la voglia di donarsi completamente l'uno all'altro senza temere nulla.

Quando si rividero nudi, dopo tutti quei mesi passati lontani, non ci fu più tempo per aspettare.

Julien accarezzò con lo sguardo il tatuaggio che ornava il braccio sinistro di Charlie, prima di abbracciarlo ancora e sentire finalmente su di sé nient'altro che la sua pelle.

Si lasciarono cadere sul letto, senza preoccuparsi di scostare almeno la trapunta ruvida che lo ricopriva; Charlie sorrise, aprendo le gambe e tirando l'altro a sé fino a che le loro eccitazioni si sfiorarono, e allungò il collo per poterlo baciare ancora una volta sulle labbra.

Le mani di Julien scivolarono sul suo petto ricoperto da una sottile peluria rossiccia, fino a tracciare con un dito il contorno del suo ombelico, poi scesero ancora, chiudendosi a pugno sull'erezione dell'amante. Charlie si irrigidì appena, esalando un sospiro di piacere e aspettativa che ebbe il potere di scuotere il franco-inglese fino alle ossa, e Julien cominciò a muovere il polso osservando gli occhi del domatore incupirsi e socchiudersi un poco.

Charlie sospirò il suo nome come una preghiera, contorcendosi appena sulla trapunta grigia, e strinse più forte le ginocchia contro i suoi fianchi.

Sei splendido, pensò Julien, senza riuscire a distogliere lo sguardo dall'altro, semplicemente splendido.

“Ti prego,” balbettò Charlie dopo qualche lungo minuto, fissando le sue iridi liquide in quelle dell'amante. “Ti prego, voglio... voglio averti dentro di me,” continuò, fermando la mano che continuava a muoversi sul suo membro e portandosela alla bocca: socchiuse le labbra lasciando che Julien inumidisse le proprie falangi con la sua stessa saliva, senza distogliere nemmeno per un attimo gli occhi dai suoi.

Quando quelle stesse dita lo violarono, Charlie non riuscì a trattenere un sibilo di infastidito dolore: era passato così tanto tempo dall'ultima volta che le sentiva come se lo stessero squarciando in due. Julien le mosse delicatamente, gli occhi annebbiati ma attenti ad ogni smorfia dolorante sul viso dell'amante, e fu quasi una liberazione quando Charlie lo pregò di toglierle, di andare oltre.

La sensazione di averlo di nuovo dentro di sé fu così totalizzante che gli occhi del domatore si rovesciarono all'indietro. Quelli di Julien, liquidi di cupidigia e amore, rimasero fissi sul suo volto; era meraviglioso essere di nuovo con Charlie, in Charlie, era come se tutti quei mesi che avevano trascorso separati fossero stati spazzati via in un attimo. Charlie era davvero l'unico, l'unico compagno che desiderasse, l'unico uomo che amasse; era l'unico che gli desse la possibilità di essere se stesso, l'unico con cui volesse essere se stesso pur non potendolo fare alla luce del