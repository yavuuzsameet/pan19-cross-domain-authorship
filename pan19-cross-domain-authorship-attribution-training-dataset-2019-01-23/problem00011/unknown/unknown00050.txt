Teddy respirò a fondo massaggiandosi le tempie. «James, cerca di capire…»

«Prima Rose si mette con Scorpius – facendo quasi venire un infarto a zio Ron – e adesso scopro che mio padre scop… fa roba con Draco Malfoy!»

«James, non avresti potuto di certo impedire a tuo padre di rifarsi una vita… Anche tua madre sta già con un altro…»

«Non è questo il punto! Perché proprio un Malfoy dopo anni di cacca-pupù? È una questione di principio! Santa donna mia madre che l’ha lasciato anni fa! Lei sì che è una donna con le palle quadrate! Con le Holyhead Harpies spaccava il culo a tutti, spaccava! E da ragazzina, mentre mio padre era disperso per i boschi a cercare se stesso facendo finta di cercare invece gli Horcrux, lei rifondava l’Esercito di Silente e tentava di rubare la spada di Godric Grifondoro, lei!»

«Tuo padre ha sconfitto Voldemort».

«Con un incantesimo di disarmo e una botta di culo, Merlino santissimo! Nell’esatto modo in cui io potrei risolvere una partita a tetris!»

Teddy si schiarì la voce e si mise una mano sulla fronte. «E adesso stai sparando a zero su tuo padre perché…?»

«Perché si è messo con un Malfoy-cacca-pupù!»

«C’entra qualcosa il fatto che Scorpius sia bisessuale e due anni fa ti abbia fregato un ragazzo?»

Sentì la chiave girare nella toppa; James si affacciò, una mano sulla maniglia e l’altra sullo stipite, lo guardò con sospetto. «Ted, ti sei per caso scopato anche tu un Malfoy?»

«CERTO CHE NO!» sbraitò. «Merlino, James, sono i miei cugini! Solo una mente malata come la tua poteva pensare una cosa simile!»

«No, giusto per sapere, perché qui i Malfoy si scopano tutti» e richiuse a chiave la porta con espressione seccata.

«Potter, vuoi smetterla di fare il bambino?!»

«Te l’ho detto, è una questione di principio: non possono spingermi in una direzione per anni e poi contraddirsi! È come se di colpo io mi professassi astemio: capisci la portata dell’evento, adesso?»

«Potter, se tu diventassi astemio, io urlerei al miracolo e stapperei una bottiglia di Pepsi per festeggiare!»

«No, mi sa che non l’hai capita, allora. E comunque fra le bevande babbane preferisco la Coca Cola».

«Potter, abbi pazienza…» si lamentò.

«Devo avere pazienza perché sei più vecchio di me?» insinuò con malizia.

«Sì!» Ci rifletté. Si schiaffò una mano sulla faccia e si corresse. «Cioè, no!» Sì, perché effettivamente era un po’ più vecchio di lui e la cosa in un ipotetico rapporto poteva pesare, no perché non doveva aver pazienza e doveva smettere di essere pigro. «Devi capire che neanche per loro è facile cominciare da zero una relazione alla loro età… Draco ha lasciato Astoria, che gli ha tirato una scarpa col tacco dodici in testa facendole fare un volo lungo tutto il loro vialetto di casa».

«Oh, immagino il profondo dolore che avrà provato!» fece sarcastico. «Anche se sicuramente sarà stato meno forte e pittoresco di quello che hai provato tu quando Victoire ti ha lanciato in testa dal balcone il suo cesto pieno di smalti colorati per le unghie: eri così colorato, poi, così pittoresco».

Teddy alzò lo sguardo al soffitto, rassegnato. «Secondo me dev’essere il sangue dei Black ad attirare donne che ti lanciano cose addosso quando le lasci dicendo loro che sei gay» borbottò.

«Cosa? Non ho sentito».

«Niente, James, niente» agitò una mano.

«Ma quei due… Cioè, come diavolo sono finiti insieme? Stiamo pur sempre parlando di un Potter e di un Malfoy-cacca-pupù! Come hanno fatto ad avvicinarsi?! Ah sì! Non dirmi niente» ci ripensò, «sono pur sempre» assunse un tono teatrale, «due reduci di guerra, avranno parlato delle loro vecchie ferite morali!»

Teddy espirò a fondo dando un paio di piccoli calci distratti al battiscopa. «Più o meno…» bofonchiò.

«Ecco, vedi? Avevo ragione. Come sempre».

In realtà le cose erano molto più complicate dal punto di vista Teddy, perché lui l’aveva sempre saputo. Fin dall’inizio.

Harry non era soltanto il suo padrino, Harry col tempo aveva cominciato a considerarlo un suo confidente perché «Sei il più sano della famiglia, Teddy» e il guaio era che aveva ragione.

Capitava che a fine giornata, quando quasi tutti gli Auror avevano abbandonato gli uffici, lui andasse dal padrino con qualche cartella di un caso sottobraccio per chiedergli consiglio – era il suo pupillo, dopotutto – e che Harry invece stappasse un paio di burrobirre e gli dicesse «Siediti, Teddy, parliamo un po’. Come stai?»

C’erano state un paio di volte che i "Come stai?" di Harry gli avevano fatto diventare gli occhi lucidi, perché erano dannatamente sinceri – schegge di vetro puro al cuore quando basta poco per sanguinare – e lì si era accorto quanto padre e figlio fossero simili. Harry gli voleva un bene dell’anima e lo stimava anche in nome di un