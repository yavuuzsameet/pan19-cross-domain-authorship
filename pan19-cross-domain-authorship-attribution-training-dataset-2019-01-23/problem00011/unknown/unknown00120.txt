paura non voleva lasciarlo – Oppure puoi lasciarmi ai mangiamorte. Finiranno loro il lavoro e il mio corpo finirà in un fosso anonimo chissà dove, ma sarai libero di tornare alla tua vita e... -
Non riuscì a finire la frase perché la mano di Harry lo spinse con forza sul muro. Draco ebbe appena il tempo di gemere di dolore, quando tutte le sue rimostranze vennero a mancare, rispecchiandosi negli occhi di Harry Potter.
La rabbia non era che la punta di mille emozioni che vorticavano senza sosta in quelle iridi fiammeggianti.
- Se dici ancora una cazzata simile, ti pesto così forte che vorrai davvero essere morto.- sibilò in un ansito, mentre la mano che lo teneva fermo sul muro tremava per lo sforzo di non picchiarlo – Ci siamo capiti?-
Draco strinse le labbra – Potter…- mormorò stanco – Cosa pensi che mi accadrà una volta che saremo tornati? Guarda in faccia la realtà, sarai proprio tu a consegnarmi al mio destino, tu sai già quale sarà.-
- E cosa dovrei fare? Lasciarti prendere da loro? Lasciarti ammazzare in un fosso anonimo e dimenticarmi di te?- la sua voce finì in un sibilo – Pensi che io voglia questo?-
- Mi hai arrestato.- mormorò Draco, in un soffio- E mi stai consegnando alle autorità.-
Harry esitò per un lungo minuto, con la mano che premeva sul petto del fuggiasco. Poi lo lasciò libero e si limitò a dire – Andiamo, siamo già in ritardo.-
Draco lo seguì senza batter ciglio, odiando il dolore nel suo petto che andava ben oltre il colpo infertogli dall’altro.
Non era normale quello che provava. Non aveva alcun senso, proprio come il resto della sua vita.
Ma la sua vita… era drammaticamente vera.

**

Draco inciampò nei suoi stessi piedi e si rese conto di star per cadere solo quando ormai era a terra.
Di solito i suoi riflessi non erano così lenti, anzi si erano acuiti molto durante il suo recente stile di vita, ma la fatica che fece per rialzarsi lo rese cosciente che qualcosa non andava.
Fu Harry a tirarlo in piedi e, quando gli prese il viso tra le mani per scrutarlo con attenzione, i suoi occhi erano pieni di timore.
- Hai la febbre.- soffiò.
- Sto bene.- replicò Draco, cercando di riacquistare equilibrio – possiamo continuare.-
- Sei appena caduto.-
- E cadrò ancora.- replicò Draco, ma realizzò di star biascicando – So badare a me stesso. –
Harry lo lasciò all’improvviso e Draco quasi ricadde a terra più per il brusco cambiamento di equilibrio che altro. Ma il suo aguzzino ne approfittò per dimostrare il punto.
- Dobbiamo cercare un posto, dove puoi riposare. E hai bisogno di medicine.-
- Stai esagerando.- gli rinfacciò, per poi ribattere accomodante - Ma sono sempre favorevole a un riposino.-
Soprattutto da quando poteva davvero dormire, ne aveva riscoperto la bellezza.
Harry lo sorresse per un braccio e lo trascinò in un alloggio lì vicino. Non lo fece mettere a letto prima di convincerlo a fare una doccia e dato qualcosa per abbassare la febbre.
Draco, all’improvviso, era così stanco che ricordò solo di aver messo la testa sul cuscino e poi più nulla.
Si svegliò ore dopo da un sonno senza sogni.
La stanza era buia e nonostante facesse freddo, stava sudando. Sentiva i capelli umidi sul cuscino e la schiena ancora più inzuppata. Cercò di muoversi, cambiare posizione e sentì subito qualcuno muoversi nella stanza.
Il suo primo istinto fu quello di proteggersi, tirò le braccia a coprire la testa e il petto e indurì il corpo pronto a ricevere un colpo.
Poi sentì la voce di Harry – Sono io.- e il suo corpo si rilassò in un attimo.
Crollò, esausto da quel piccolo scatto di adrenalina e con un click Harry accese la luce.
Alla penombra, riusciva a vedere solo parte del suo viso e il riflesso delle lenti gli impediva di vedere i suoi occhi.
Provò a parlare ma aveva la gola secca. Harry gli premette immediatamente un bicchiere sulle labbra.
Non parlava, ma riusciva a percepire la tensione come una lieve scarica elettrica che attraversava il suo corpo.
- Non sto mica morendo.- farfugliò, con quel po’ di forze che aveva.
Harry si tolse gli occhiali e si massaggiò gli occhi con le dita, erano rossi e stanchi. Chiaramente la pozione stava finendo il suo effetto.
- Sono stato peggio.- rincarò con un filo di voce – una volta ho dormito in una caverna e…-
Harry gli puntò addosso i suoi enormi occhi verdi che, alla luce calda della abatjour sembravano di un marroncino molto chiaro, e lo fece tacere.
- Riposa.- disse e sembrò un ordine categorico. Se avesse continuato a parlarne Harry sarebbe andato su tutte le furie, lo sentiva.
Così inghiottì a vuoto, bevve un ultimo sorso d’acqua e affondò di nuovo la testa sul cuscino.
Stavolta, l’ultima cosa che ricordò, fu la mano fresca di Harry sulla fonte.

A svegliarlo fu la luce del giorno.
Draco sbatté lentamente le palpebre per poi passarsi le mani sul viso a facilitare il risveglio.
Riaprì gli occhi e si chiese dove fosse il suo carceriere, salvo trovarlo accanto a lui, seduto sul letto, la schiena appoggiata all’anta… addormentato.