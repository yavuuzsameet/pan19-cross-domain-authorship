, non potevo fare a meno di pensare a quando, sulla Torre di Astronomia, Silente mi chiese perché avevo portato Fenrir Greyback nella scuola frequentata anche dai miei amici.
Non m'importava in quel momento chi eri: eri una qualsiasi studentessa di Hogwarts che mia zia stava torturando con piacere; lo stesso piacere con cui io e miei genitori venivamo torturati.
Ho passato il settimo anno a scuola a pensare che avrei fatto qualsiasi cosa pur di ritrovare i miei genitori vivi al rientro per le vacanze. Qualsiasi cosa, capisci? - rise nervoso. - Cosa che ha fatto mia madre, salvando alla fine Potter. -
- Pur di salvare i miei genitori, - quasi mormorò lei, gli occhi fissi sulla scrivania. - ho cancellato la mia esistenza dalle loro menti e li ho spediti in Australia, prima di partire con Harry e Ron per distruggere Voldemort. -
- Io continuo a vedere tutti morti, ogni maledetta notte. Tiger muore ogni notte nei miei incubi, come del resto sento ogni notte le tue urla di dolore e la professoressa Burbage supplicare Piton prima di essere uccisa. - sibilò fra i denti, stringendo forte le mani sulle ginocchia.
Gli consigliò un paio di pozioni molto forti per il sonno, perché intuì che lui non avrebbe parlato oltre e non avrebbe voluto sentirle dire altro: Draco aveva bisogno solo di sentirsi parlare in modo formale in quel momento, per chiudere così freddamente le tende su quel breve attimo di confronto, su quello scorcio sulla sua intimità. Assentì e andò via, non la ringraziò nemmeno, ma tornò la sera dopo.
E anche quella dopo ancora.
Draco era orgoglioso, permaloso, acido, disposto a tutto per salvare dal dolore se stesso e chi adorava.
Ron era scappato inaspettatamente, lasciandola lì a chiamarlo sotto la pioggia. Le aveva fatto male, aveva pianto per una settimana, sola, perché da lui non se l'aspettava.
Anche Draco sarebbe scappato al suo posto, ne era certa, ma da parte sua sarebbe stato logico: doppiogiochista sì, ma schietto fino alla trasparenza. Le parole dette fuori dai denti fanno male, perché dopo fanno bene.
Niente era prevedibile con lui, c'era sempre da ricominciare.
- Sei raggiante oggi. - le aveva detto una sera, mentre stanca, ma soddisfatta dei risultati che aveva ottenuto nel pomeriggio, chiudeva la sua valigetta sospirando.
Un cluster, una manata sul pianoforte che interrompeva una melodia piacevole e dolce, ma che a lungo andare l'aveva inghiottita nella sua routine, fra bambagia e cibi caldi sempre pronti alla Tana.
Perché non c'era stata sincronia nei lori gesti quando si erano spogliati a vicenda, solo urgenza, solo bisogno, e l'intesa veniva prima - quando entravano nell'ufficio dell'altro sicuri di cosa sarebbe successo - e dopo - quando si rivestivano fra poche parole e carezze casuali ma non troppo, alla tenue luce del tramonto oltre le veneziane quasi chiuse.
Draco era come un ghiacciolo alla menta in pieno inverno: da mangiare perché se ne ha voglia, consapevoli che farà gelare ancor di più, e che la menta disseterà e pungerà il palato.
Con lui niente era sicuro e tutto costantemente da reinventare. Troppo stimolante, forse.
Li ricordava ancora i suoi occhi, quando Ron aveva annunciato davanti a tutti che si sarebbero sposati; ricorda come l'aveva guardata per poi voltarle le spalle e andar via, senza tornare nel suo ufficio per giorni. E tutta la routine le sembrò pesare di colpo.
- Cosa ci fai qui? - le domandò duro la sera che si decise ad andare lei da lui.
- Perché non sei più venuto? - non aveva avuto nemmeno il coraggio di guardarlo in faccia.
- C'è da chiederlo? - il suo sarcasmo fu uno schiaffo.
- Draco, tu cosa potresti darmi? Dimmelo! - aveva strillato furiosa, forse col mondo intero.
- Io mi domando piuttosto cosa possa mai darti lui! Hai mai raccontato a lui quello che hai raccontato a me? -
- No. - ammise controvoglia.
- Perché vuoi sposarlo? -
- Perché è giusto così, io... io sto bene con lui, chiaro? - aveva parlato confusa.
- Ci sono cose che lui non ti darà mai, come questo. -
Si era alzato, l'aveva presa per i polsi e l'aveva baciata con passione. Per poi schiacciarla contro la scrivania.
E adesso era davanti a quello specchio, vestita da sposa, e provava a non piangere per non rovinare il trucco, o Ginny si sarebbe arrabbiata.Crack, qualcuno si Materializzò nella stanza.
Draco.
Con la camicia bianca fuori dai pantaloni, la cravatta allentata e i capelli in disordine; sembrava che avesse bevuto.
- Cosa diavolo ci fai qui? - lo rimproverò seccata, avvicinandosi a lui e reggendo con una mano lo strascico. Lui si appoggiò con una mano al muro: sì, aveva bevuto, ma non era totalmente ubriaco. Sul suo volto era evidente un'espressione tra il dolore e il disgusto.
- Sono venuto a vedere quanto sei bella in abito da sposa. - e fu una pugnalata al cuore.
- Non so come ti possa esser venuta in mente un'idea simile, Draco! Se Harry e Ron ti vedessero... –
Lui