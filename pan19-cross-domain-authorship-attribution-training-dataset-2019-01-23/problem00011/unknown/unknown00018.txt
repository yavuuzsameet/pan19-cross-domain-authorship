. «Cosa? Che sono diventato il suo migliore amico perché mi piaceva ma non in quel senso? Non credo nemmeno che gradirebbe la rivelazione, non gli piacciono gli uomini in quel senso».«Zabini lo sospetta» non riuscì a trattenersi dal dire, «mi ha fatto baciare te per questo».«Arguto quello Zabini» assentì divertito.Augusta interruppe la conversazione portando il vassoio col tè, poggiandolo sulla scrivania. I ragazzi si alzarono da terra e quando la nonna andò via Seamus gli mise una mano sulla spalla.«Stai attento però, Neville» lo raccomandò, «si tratta pur sempre di un Serpeverde. Tieni gli occhi bene aperti».Rispose di sì con un cenno della testa, anche se non seppe dire bene a cosa dovesse stare attento. Troppa confusione.


 


Non riuscì a vederlo al Binario 9 e ¾, nonostante avesse gironzolato a lungo per la stazione con la scusa che gli era sfuggito Oscar.Salito sul treno divise lo scompartimento con Seamus, Lavanda, le gemelle ed Ernie, pensieroso.Anche se l’avesse visto cosa avrebbe potuto dirgli? "Sono felice perché ho saputo che i miei amici stanno tutti bene e sono ancora vivi"? Non poteva di certo dire a un Serpeverde una notizia simile. O no?E perché sentiva di doverla condividere proprio con lui?Esasperato dai suoi stessi pensieri si alzò in piedi.Ernie lo fissò stupito. «Neville, dove vai?».«A fare due passi» rispose più tranquillo possibile.«Su di un treno?» ribatté Lavanda, guardandolo come se fosse improvvisamente impazzito.Ci pensò su prima di rispondere. «Uhm, sì». Aprì la porta scorrevole e uscì, nervoso.In effetti non era stata una grande idea, dove poteva mai andare, adesso? Sospirò e camminò a testa china scegliendo di incamminarsi verso l’ultima carrozza.Dopo un po’ si fermò a osservare il paesaggio scorrere da un finestrino, perdendosi nei propri pensieri. Almeno fino a quando non vide riflesso nel vetro un mantello con lo stemma di Serpeverde. Stava già allungando la mano verso la bacchetta mettendosi sulla difensiva quando lo salutò.«Salve, Neville».Blaise.Automaticamente Neville si voltò a guardarsi intorno: in quel tratto di vagone gli scompartimenti erano lontani e non c’era nessuno nei pressi.«Ciao Blaise» ricambiò rilassandosi.«Avevi già messo mano alla bacchetta, eh?» lo prese in giro.Divenne amaro. «Dopo quello che è successo a Natale non mi sento tranquillo su questo treno».Poi Blaise iniziò a parlare sottovoce. «Tutto bene con la Weasley? Ho visto che la scortavate quando siete scesi dal treno al ritorno a casa».«Sì, tutto bene» assentì mettendosi a braccia conserte, poggiando la schiena contro il finestrino.«Cosa c’è?» domandò ancora Blaise; lo stava guardando con un sopracciglio alzato.«Niente, perché?» strinse di più le braccia al petto.«Sei strano, più del solito» sottolineò sorridendo.Gli fece una smorfia. «Grazie. Comunque forse sono così perché stare chiuso in casa mi ha reso nervoso» mentì, anche se in parte era vero.«Ha reso nervoso anche me» ammise Blaise, «se ti può consolare. Ma adesso dimmi cos’altro ti passa per la testa».Neville spalancò la bocca sorpreso. «N-no, non c’è altro!» balbettò.Blaise sorrise scuotendo la testa e si appoggiò al finestrino con i gomiti, guardando distrattamente il panorama. «Malfoy poco fa si lamentava di aver perso la bacchetta. Gliel’ha portata via Potter» snocciolò privo di espressioni; Neville sentì tutto il corpo tremargli, forse gli stava tremando anche il cuore.«Stanno bene?» aggiunse Blaise senza guardarlo. «So che la Granger è stata torturata da Bellatrix Lastrange».«Questo non lo sapevo!» impallidì serrando i pugni.Blaise si voltò verso di lui, lo guardò serio. «Ma ti hanno detto che stanno bene, no?» Neville gli annuì deglutendo a fatica. «Allora stai tranquillo, si sarà ripresa» gli mise una mano sulla spalla.«Cos’altro sai, Blaise?»«Non molto» non gli tolse la mano dalla spalla, ma allungò il collo dietro di lui per vedere se ci fosse qualcuno, «mi limito a far finta di non ascoltare o a complimentarmi con loro. So per certo però che sono stati severamente puniti per esserselo fatti scappare via così. Anche la Lastrange ha perso la bacchetta, e dicono che il suo pugnale sia scomparso con i fuggitivi: l’ha lanciato in extremis e deve aver colpito uno di loro mentre si Smaterializzavano».Neville si allarmò. «Chi?»«Se loro stanno bene forse ha colpito chi li aiutati a fuggire: l’ex elfo domestico dei Malfoy».«Dobby!» si morse un labbro.«Mi dispiace, Neville» gli strinse la spalla.Inspirò a fondo. «Dean sta bene, hanno liberato anche lui» vide Blaise pendere dalle sue labbra. «E avevi ragione, anche se non del tutto, ma» e alzò un dito per bloccarlo, «sei pregato di non esultare o fare strani commenti!»«Vorrà dire che esulterò interiormente» assentì solenne. «Ti annuncio che i miei globuli rossi stanno ballando al ritmo delle Sorelle Stravagarie».Neville rise, stanco ma più rilassato; poggiò una mano sulla fronte. La mano di