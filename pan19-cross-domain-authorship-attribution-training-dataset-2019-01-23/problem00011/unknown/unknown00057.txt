movimenti, e poi c’erano cose facilmente spiegabili, come loro due. Non era per niente difficile spiegare loro due. Erano loro due, cos’altro c’era da aggiungere? Tutto il resto erano solo i ricordi che sarebbero appartenuti a loro due per sempre.



Come le sue mani sulla schiena nuda di Ted mentre lui gli baciava il collo.



O le mani di Ted che gli accarezzavano i capelli mentre lui non riusciva di smettere di baciargli il petto.



O come quando Ted, per un attimo, mentre lo toccava prima di entrare in lui, gli chiuse la bocca con una mano per non farlo gemere di proposito.



«Avevi detto che non saremmo andati oltre» gli sussurrò James, mentre avevano ancora il respiro corto e Ted teneva la fronte poggiata contro la sua spalla.



«Ma io ti amo» ribatté, e gli bastò. Si strinse a lui.



 



Il giorno dopo Ted fu più inquieto di prima, e non bastarono le sue carezze casuali a calmarlo.



Quando la notte fu di nuovo suo, capì che non dovevano più spostare il problema: dovevano affrontarlo.



Si rivestì indossando di proposito la maglia di Ted, e si avvicinò alla finestra per aprirla un po’.



«Stai pensando a come sarà quando torneranno i miei, vero Ted?» L’osservò rindossare i pantaloni.



«Come vuoi che sarà?» gli domandò malinconico. 



James scosse la testa. «Quando sarò a Hogwarts sarà più facile: i fine settimana ci incontreremo a Hogsmeade».


«E ci nasconderemo in qualche albergo come squallidi amanti per non farci sorprendere dai tuoi cugini, tuo fratello e tua sorella? Per non parlare di Neville: sua moglie porta avanti I Tre Manici di Scopa…»


«Non farlo sembrare una cosa squallida» protestò a bassa voce, non c’è niente di squallido in noi».



«Noi?» gli chiese, raggiungendolo alla finestra.



«Noi» affermò sicuro. «Non c’è nulla di sbagliato in noi.» 



Ted gli accarezzò una guancia. «Parli come se fossimo una coppia da anni» sorrise ironico.



«E non è forse così?»



«Forse. Ho ventitré anni, James, e tu stai per compierne diciassette. È una bella differenza».



«Sono pur sempre meno di dieci anni» sentenziò noncurante.



«Vero, ammetto che in quel caso sarebbe stato peggio» annuì sorridendo.


James poggiò la testa contro il suo petto e chiuse gli occhi. Sentì le mani di Ted arruffargli i capelli in un modo che non aveva nulla a che fare con quello con cui lo faceva prima, e gli piaceva molto di più. Alzò lo sguardo e lo baciò.


Ted rispose al bacio con impeto, stringendolo a sé con forza, come volesse dirgli… come volesse dirgli addio?



Ted era un ottimo Auror, e quella volta non l’aveva messo in conto: sentì la punta della bacchetta contro la nuca. Sbarrò gli occhi; lo sguardo di Ted era pieno di dolore.


«Perdonami. Oblivion».


 


 

 

Fred ce la mise tutta per distrarlo, per provare in qualsiasi modo a farlo tornare il James presuntuoso, arrogante e un po’ bullo di sempre, ma purtroppo i suoi tentativi fallirono tutti miseramente. In cambio, però, era molto felice del fatto che il cugino fosse tornato quel giorno da Hogsmeade solo con un buco nel maglione della divisa: era già una gran cosa. Peccato che fosse all’altezza del cuore, ma del resto non si poteva avere tutto nella vita.

Erano seduti sul tappeto di fronte al camino della sala comune: James faceva i compiti, Fred osservava pensieroso la lista dei nomi dei ragazzi del settimo e sesto anno grattandosi la testa; non c’era più un solo nome libero, li aveva depennati tutti.

«James?» gli domandò sottovoce. «Sei sicuro di essere l’unico omosessuale nella tua famiglia?»

Lui lo fissò alzando un sopracciglio. «Di cosa stai blaterando?»

«Non è che per caso tua sorella è lesbica? Perché qui non c’è più un solo nome possibile…»

«Ma non eri tu quello che diceva che anche a lei piacciono i ragazzi?» sbuffò, seccato.

«Sì, ma, capisci? Ho esaminato anche i primini, tanto per essere sicuri-sicuri…»

«Hai rubato delle boccette d’inchiostro a tutta Hogwarts?» si stupì, spalancando gli occhi.

«Che c’è di strano? Ho voluto fare un lavoro assolutamente perfetto» alzò le spalle con aria indifferente.

«Hai mai pensato di far carriera all’interno della squadra investigativa degli Auror?» lo canzonò.

«Naaah! Preferisco lavorare con papà al negozio, altrimenti che fine farà la Tiri Vispi Weasley?»

«Comunque» disse James, sdraiandosi e sistemandosi un cuscino dietro la testa, «se non è in quella lista vuol dire che non è in quella lista».

«Bella scoperta!» esclamò, alzando gli occhi al soffitto.

«Intendo: o l’avrai saltato, o per qualche serie di motivi non ne hai tenuto conto, quindi non è nella lista».

«Ho saltato solo le ragazze, per questo ti dico che secondo me è lesbica!» ribadì.

«Andiamo!» sbuffò James. «Dimmi per esempio chi hai saltato!»

«I cugini…» cominciò ad elencare Fred, pensieroso.

«Ovvio, poi