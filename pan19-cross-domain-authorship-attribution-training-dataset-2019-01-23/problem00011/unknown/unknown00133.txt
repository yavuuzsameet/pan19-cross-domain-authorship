?!» «Non lo so!» era agitato. «Vieni qui in gran segreto e mi dici questa cosa come se fosse pericolosa… o brutta, o… che so io! Essere gay non è grave, vero?» sembrava quasi supplicante. Lo guardò bene in faccia: James era come lui, stava cercando delle rispose. «No, James, non è grave, non è neanche una brutta cosa. Secondo te, perché sono venuto a dirlo proprio a te?» provò a farlo ragionare. James, tuttavia, si agitò di più. «Opporcamorgana! Scorp, hai una cotta per me?» «NO!» urlò. Quanto lo stava facendo pentire. «Potter, non è che se parli così tanto di Teddy la gente a un certo punto non pensa che sei gay!» sbottò. La cosa funzionò: le spalle di James si afflosciarono, abbassò lo sguardo. «Ah, capisco. O meglio, l’hai capito». «La tua cotta si chiama "Signora Evidenza", Potter» lo prese in giro bonario. James si scompigliò nervosamente i capelli e si sedette su una grossa roccia larga e piatta che sbucava dal terreno. «Spero solo che non lo capisca anche lui: non voglio complicargli la vita… Stiamo parlando di Teddy, lo sappiamo com’è: va in preda al panico per nulla. Lui ha già Vic e mi vede come un fratellino, sapere che sono gay e che lui mi piace lo inquieterebbe e basta. Seriamente, non ci dormirebbe la notte». Scorpius ghignò e si sedette a terra di fronte a lui. «Allora ce l’hai un cervello!» lo prese in giro. «Con questo non voglio dire che spero che la sua storia con Vic finisca male» disse, appena risentito, «lei è mia cugina ed è una ragazza stupenda, non mi piace augurarle una brutta rottura, ma sperare che si lascino… è umano, ok? Non posso non essere geloso». Gli parlò serio. «Non ti sto giudicando, James». «Ammetterai però che è patetico da parte mia sperare che lui sia gay, no?» disse con un certo sarcasmo. «Credo che sia umano anche questo: lui ti piace, ci speri» scrollò le spalle. «Già, fino a quando saliranno sull’altare e io mi suiciderò ascoltando la marcia nuziale! Dio, certi momenti mi faccio schifo da solo!» ammise in modo amaro; poi si scompigliò di nuovo i capelli e si fece tristemente ironico. «Come si guarisce? C’è una cura?» Gli rispose sullo stesso tono. «Credo di no, mi dispiace». James sbuffò, stanco. «Però non imbroglio le ragazze, eh?» si mise un po’ sulla difensiva. «Rosie dice sempre che ho un sacco di oche che mi seguono e che sbavano al mio passaggio, ma io non ho mai approfittato di loro per nascondermi, che sia chiaro. Te l’ho detto: non mi piace fare quello che non vorrei gli altri facessero a me. Non sono mai stato con una ragazza, non sono mai stato con nessuno». James sembrava un fiume in piena, stava cominciando a parlare tanto e velocemente. «Da quanto tempo ti tieni tutto dentro?» gli chiese quindi. Abbozzò un sorriso malinconico a sguardo basso. «Nessuno sa che sono gay, quindi fai un po’ i conti». «Beh» sospirò, «tu sei il primo a cui lo dico, a parte mia nonna, anche da parte mia tutto sommato non lo sa ancora nessuno». Lui restò sinceramente sorpreso. «Lou non lo sa?» «No» confessò. «Credevo che vi diceste sempre tutto e subito, siete sempre appiccicati…» Piegò una gamba verso il petto e posò il mento sul palmo della mano. «Lo sai che in questo periodo Lou sta giù per le lezioni di Difesa contro le Arti Oscure… mi sembra egoistico dirgli proprio adesso che sono gay: ho paura delle sue reazioni, ho paura che potrebbe…» esitò un attimo dal continuare e storse il naso al sol pensiero, «allontanarmi da lui proprio ora che ha bisogno che qualcuno gli stia vicino». «Lou è attaccatissimo a te, non dovresti neanche pensare che ti allontanerebbe solo per questo!» Fece un sorriso ironico. «Una volta una persona mi ha detto che più si vuole bene a qualcuno, più si ha paura di essere feriti da lui. Credo che anche questo sia umano, forse è istinto di autoconservazione». «E quando pensi di dirglielo?» «Non appena starà meglio, immagino» e senza rifletterci si ritrovò a scompigliarsi i capelli allo stesso modo di James; lo trovò uno sfogo confortante. «E quindi hai deciso di parlarne con me» riassunse James. «Già. Per… per…» non trovò le parole. «Sfogarti?» suggerì. «Sì. Pensavo che parlare con qualcuno come me mi avrebbe anche aiutato a…» ancora una volta non trovò le parole. «Capirti meglio?» Era grave che dovesse essere James Sirius Sono Folle E Me Ne Vanto Potter a doverlo imbeccare. «Credo di sì. Siamo più o meno nella stessa situazione, no?» «Sì, solo che tu non hai fortunatamente nessuna cotta storica, perché credimi: quella sì che è una brutta cosa». Scorpius l