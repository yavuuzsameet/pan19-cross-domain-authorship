meglio, domani! Domani sono libero, se salto gli allenamenti di Quidditch non è un problema, visto che sono bravo, e... »
« Malfoy, calmati! » sorride intenerito il Prefetto, prima che il ragazzo si alzi e gli si getti al collo, stringendosi a lui come si stringe qualcosa di vitale, con disperazione.
« Poison, cosa... ? »
« Grazie, Albus. » sussurra il ragazzo, prima che si lasci scappare un lievissimo singhiozzo che supera la barriera del suo orgoglio per infrangersi contro la dolcezza con la quale Potter gli accarezza piano i capelli.

---

Scorpius non ha idea di che ore siano quando apre gli occhi, ma sa di per certo che è fin troppo presto per i suoi standard abituali. Dalle finestre incantate dei Sotterranei giunge una luce troppo fioca e i suoi compagni di stanza dormono ancora profondamente. Inoltre Albus non gli sta urlando di alzarsi per andare a lezione, quindi è definitivamente troppo presto.
Ma non può fare altrimenti; la sua testa sta viaggiando alla velocità della luce e il suo stomaco continua a lanciare lievi ma fastidiosissime fitte. Sono passati cinque lunghissimi giorni da quando gli è stato detto di sua madre e finalmente il momento di incontrarla è arrivato. Ovviamente non riesce a chiudere occhio.
Si tortura piano il labbro libero dal piercing (li toglie durante la notte per evitare il ripetersi di spiacevoli incidenti...) e si alza dal proprio letto, camminando a piedi nudi fino a quello di Potter e scivolandoci dentro come se niente fosse.
Se il Prefetto non stesse dormendo lo avrebbe già fatto cadere mentre gli urlava di non fare il maniaco, ma il giovane dorme beatamente e Scorpius gli porta una mano alla spalla per scuoterlo piano.
« Potter. » lo chiama, la voce ridotta ad un sussurro per non svegliare gli altri, « Potter, non stai dormendo vero? »
Ci vogliono un paio di momenti prima che il sonno leggerissimo del Prefetto venga interrotto, portandolo ad aprire gli occhi e spalancarli quasi immediatamente per la presenza di Malfoy nel proprio letto. Sobbalza, svegliandosi subito.
« Cosa ci fai qui?! » sibila acuto, mentre Scorpius mette un dito davanti alle labbra per fargli cenno di non urlare.
« Shh, fa' piano! » mormora, mentre Albus chiude le tende del letto a baldacchino e crea per loro quantomeno l'illusione di un po' di privacy, « Io... non riuscivo a dormire. » ammette poi, facendo intenerire il coetaneo.
« Per tua madre? » domanda lui, passandosi una mano sulle palpebre, gli occhiali posati ordinatamente sul comodino, « La incontrerai oggi, vero? »
Scorpius annuisce, lo sguardo basso, senza aggiungere nient'altro e Albus alza un sopracciglio.
« Non è normale vederti così silenzioso, Poison. Sei agitato? » gli domanda, per poi vederlo rispondere con uno sbuffo imbarazzato.
« No! » dice di getto Malfoy, per poi addolcirsi, « Non lo so... insomma, se non le piacessi? Se non andassi bene neanche a lei?! Il mio aspetto, dai vestiti ai capelli—Oh, no, forse dovevo lasciarmi biondo? Posso ritingermi... ma i piercings? Non dovrei metterli?! » inizia a chiedere il ragazzo, la voce man mano sempre più limpida e agitata, gesticolando appena, « Se mi conosce e decide che non mi vuole? »
La domanda rimane sospesa fra di loro, lo stomaco di Scorpius ancora più agitato, e si sorprende molto quando Albus gli prende le mani fra le sue; è un gesto che non si sarebbe aspettato dal rigido -e frigido!- Prefetto Del Terrore.
« Non succederà niente di tutto questo. » lo rassicura lui con dolcezza, « E se dovesse davvero pensare che non vai bene solo per il modo in cui ti presenti, non sarebbe una persona per la quale varrebbe la pena soffrire. Non è così? » gli dice, parafrasando le parole che lo stesso Malfoy ha più volte rivolto a tutti coloro che avevano qualcosa da ridire riguardo al suo aspetto fisico.
Il ragazzo sospira, mordendosi il labbro prima di annuire. Non può certo ribattere, anche se vorrebbe farlo. Ma quando si tratta di parole, Albus lo batte con il minimo impegno.
Sospira un'altra volta prima di chiedergli un'ultima cosa, titubante.
« So che ti dà fastidio e tutto, ma... posso rimanere qui? Non ti tocco e me ne sto fermo in un angolo, lo giuro. »
Come c'era da aspettarsi, le guance si Potter assumono un colore terribilmente simile a quelli della casa di Grifondoro e i suoi occhi si spalancano appena. Scorpius è già pronto a ritrattare tutto, lanciandolo con una battuta per coprire l'imbarazzo.
« Beh... » inizia il ragazzo, visibilmente a disagio. « Se stai fermo e non ti avvicini troppo, si può anche fare. » bofonchia a bassa voce, guardando Malfoy negli occhi solo per spostare i propri per vedere il suo sorriso ampio e sfacciato.
« Lo giuro! Non ti accorgerai neanche che ci sono. » assicura, una mano sul petto.
« Ti conviene, o ti affatturo alla velocità della luce. »
« Uuuh, Daddy mi punisce se non faccio il bravo bambino! »
« Iniziamo male, Poison, fila a letto! »
Malfoy ride divertito nel