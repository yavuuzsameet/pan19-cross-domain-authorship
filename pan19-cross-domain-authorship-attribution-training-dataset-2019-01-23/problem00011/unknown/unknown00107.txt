di quelle immagini aveva a che fare con i suoi ricordi, però era come se fossero parte di lui. Le emozioni erano in parte sue, ma in quel momento gli parve di ripercorrere la vita di qualcun altro in quei ricordi frammentati del sogno. Immagini di una studentessa con la divisa dei Grifondoro e di Tom Riddle, gli tornavano in mente stringendogli il cuore.
"Vuoi scendere giù per cena?" chiese l'uomo, ottenendo la sua attenzione.
"Ron e Hermione, si staranno chiedendo cosa mi sia successo. Devo farmi vedere a cena. La notizia è già di dominio pubblico?" domandò in ansia.
"No. Ma credo che si stiano facendo delle domande, per via di Snape che ha distrutto la classe di pozioni. Nessuno è riuscito a parlarci da quando ti ha portato in infermeria, non so cosa farà o deciderà di fare il preside. Finora solo io, il preside e la McGranitt siamo a conoscenza di voi due. Credo che darà l'annuncio appena Snape avrà ripreso il controllo di sé e avranno parlato."
"Non voglio neanche pensarci." farfugliò Harry coprendosi il viso con una mano.
Voleva morire all'idea di dover fare coppia con l'uomo più crudele mai esistito dopo Voldemort. Se Snape era andato su tutte le furie, significava che non voleva stare con lui, pensò Harry. E lo capiva benissimo, non si piacevano, non si sopportavano e se fosse stato possibile avrebbero duellato ad ogni lezione di Pozioni. Un Grifondoro e un Serpeverde di vent'anni più vecchio, non potevano vivere insieme senza uccidersi. Per non parlare della sua già precaria vita sociale che sarebbe andata a farsi benedire con un compagno come il "pipistrello" -così amabilmente ribattezzato da Ron a causa dei suoi abiti neri- Severus Snape.
"Harry, sta tranquillo. Il legame tra anime gemelle può essere spezzato se una delle due anime è impura."
"Impura?" domandò Harry, vedendo una via d'uscita a tutta quella storia assurda.
Diamine, doveva stare per il resto della sua vita, con il professore più odiato che fosse mai esistito nel mondo magico. Qualsiasi soluzione era ben accetta.
"Quando una delle due anime ha subito influssi negativi dovuti anche alle vicende dolorose vissute e si comporta in modo aggressivo, dominante o rigetta completamente il legame con l'altra anima, viene considerata impura e quindi allontanabile dall'altra anima."
"Ci sono buone possibilità che lo siamo entrambi. Lui è un ex Mangiamorte e io ho subito la maledizione di Voldemort."
"Purtroppo, per scoprirlo dovrete conoscervi e passare del tempo insieme."
"Devo per forza?" domandò affranto.
"Harry, provaci. Sai, potresti scoprire che non è la fine del mondo stare con la propria anima gemella."
Harry non sembrava convinto, ma accettò il consiglio come accettava sempre la cioccolata da Lupin.
"Spero solo che non decida di seguire le tradizioni delle famiglie purosangue..." fece tra sé e sé il professore, alzandosi.
"Cosa?"
"Niente di importante."
~×~
Harry venne accompagnato da Lupin al suo posto tra Hermione e Ron, per la cena. Il licantropo continuò a camminare verso il tavolo dei professori, occupando il suo posto e rispondendo al preside Silente sulle condizioni dello studente.
"Harry!" esclamò Hermione: "Mi dici cos'è successo?"
Harry scrollò le spalle con noncuranza, quasi a non volerne parlare.
Ron incalzò: "Allora, chi è la tua anima gemella? Nessuno ne parla. Sembra un segreto."
Harry non rispose sollevando il viso per controllare il tavolo degli insegnanti, Snape non c'era. Incontrò gli occhi di Silente, allegri e pacifici come al solito che in quel momento detestò con tutto il cuore. Distolse lo sguardo e iniziò a mettere qualcosa sotto i denti, come si era raccomandato Lupin.
"Harry?" insistette Ron, senza ottenere risposta.
Alla fine decisero di tornare tutti a concentrarsi sulla propria cena. Harry sentì le braccia di Ron e Hermione stringersi alle sue spalle per consolarlo. Avevano intuito qualcosa dai suoi silenzi.
Al tavolo dei Grifondoro tutti quelli che si erano zittiti per ascoltare cosa fosse accaduto, ripresero a chiacchierare delle solite cose. Era il primo giorno di lezione e per lo più si parlava di nuovi corsi e delle vacanze estive.
Harry alzò gli occhi notando una figura scura entrare dalla porta laterale al tavolo degli insegnanti. Distolse lo sguardo nuovamente, ma sapeva che era il professor Snape. Qualche minuto dopo il preside chiese l'attenzione di tutti.
"Signore, signori e signorine, ora che abbiamo tutti la pancia piena, mi sembra il momento adatto per mettervi a conoscenza di una nuova coppia di anime gemelle."
Erano tutti abituati a quell'annuncio durante le cene. Capitava spesso che qualcuno trovasse la propria anima gemella grazie al calderone. Alcuni la trovavano nel castello, altri da tutt'altra parte, ma Silente favoriva gli incontri secondo leggi e regolamenti precisi.
I presenti prestarono massima attenzione, era chiaro che si trattasse dell'anima gemella di Harry Potter.
"È con immenso piacere annunciare che Harry Potter ha trovato la sua anima gemella nel professore Severus Snape."
Il classico applauso che seguiva l'annuncio non si sentì. Erano tutti scioccati e stavano fissando Harry, che invece sembrava perso a contemplare il cesto di frutta davanti a