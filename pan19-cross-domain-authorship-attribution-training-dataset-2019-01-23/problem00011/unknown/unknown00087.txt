di pomeriggio, a pranzo, a cena... non si degnava mai di avvisare, prima di Materializzarsi nel salotto. Quella sera trovò una sorpresa ad attenderlo; Albus e Scorpius non si aspettavano di ricevere una sua visita, e avevano deciso di passare la serata in un modo ben diverso e soprattutto più piacevole del restare davanti a una scacchiera a pensare ad un contrattacco. Il Grifondoro li trovò intenti a gemere oscenamente, sul pavimento accanto ad divano; da quel giorno, prima di Materializzarsi, mandò sempre loro un gufo, per avvertirli del suo arrivo.

Katie Bell era la donna più dolce che Albus avesse mai conosciuto. Quando frequentava Hogwarts era nella squadra di Grifondoro con suo padre, faceva la Cacciatrice; col passare degli anni aveva giocato in diverse squadre, prima del suo matrimonio col celebre portiere del Puddlemere United, Oliver Baston, anch'egli vecchio compagno di squadra di suo padre e divenuto allenatore qualche anno dopo aver raggiunto l'età per ritirarsi dal campo. Katie era sempre disponibile ad ascoltare le lamentele dei giocatori sui metodi d'allenamento di suo marito e non solo: per Albus era diventata una confidente, quella a cui raccontare ogni suo problema, compresi quelli che stavano emergendo nel suo rapporto con Scorpius.

Leggere sulla prima pagina del Profeta che, quando sei fuori dal Paese per una partita all'estero, il tuo ragazzo si vede con un altro non era stato molto semplice da affrontare, per Albus. Scorpius non aveva risposto, quando gli aveva chiesto spiegazioni: aveva sostenuto il suo sguardo come sempre, con la solita aria impassibile, gli occhi grigi fieri e senza colpa. Se n'era andato sbattendo la porta, Albus, andando a rifugiarsi a casa di sua sorella; James era partito, e sapeva che Lily era l'unica a cui potesse appoggiarsi in quel momento.

Matrimonio era una parola che suonava in modo piuttosto strano, per Albus. Non aveva mai pensato a quell'eventualità; non dopo aver scoperto i tradimenti di Scorpius, almeno. Il suo cuore ne piangeva ancora, anche mentre i suoi occhi si posavano sulla splendida figura di Lily che veniva accompagnata da Harry all'altare, dove Lysander l'attendeva sorridendo allegro, con suo fratello Lorcan al fianco che ammiccava a una delle invitate. Nonostante la smorfia allegra che gli piegava le labbra all'insù, Albus non era felice in quel momento. Fu quel giorno che suo cugino Fred gli presentò William.

Nonostante fosse un ragazzo molto attraente, con i capelli color miele, caldi occhi castani, un fisico perfetto e un sorriso incantevole, William non era mai stato con nessuno, prima di conoscere Albus. Fu con lui che conobbe la passione, la felicità di donarsi completamente all'altro. Quella sera fu memorabile per entrambi; il cuore strappato di Albus sembrava essersi finalmente ricucito e William era così felice di ciò che stava accadendo da non accorgersi, quasi, del dolore che l'aveva squarciato quando il Serpeverde era entrato in lui, quando aveva violato il suo corpo ancora vergine. Nessuno dei due si era davvero reso conto di quanto i gemiti di Albus fossero molto simili alla parola Scorpius.

Ospitare suo fratello per quella settimana fu più complicato del previsto; sembrava che James e William non potessero stare nella stessa stanza per più di un minuto senza rischiare di affatturarsi in qualche modo. La tensione tra i due era palpabile e Albus non aveva idea di cosa fare: non poteva mandare via suo fratello, quello stesso fratello che l'aveva sempre sostenuto nonostante tutto e allo stesso tempo teneva troppo a William per poterlo allontanare, anche solo per il tempo che James avrebbe trascorso in quella casa. Quel periodo fu carico di nervosismo, ma lo aiutò ad aprire gli occhi su molte cose a cui prima non aveva pensato.

Parlare con Katie fu la prima cosa che decise di fare al termine di quella estenuante settimana; quella santa sicuramente gli avrebbe dato buoni consigli su come affrontare la situazione in cui si trovava. La donna ci pensò su qualche attimo, prima di commentare ciò che gli era successo; Albus seppe che aveva ragione dal momento in cui aprì bocca. Lui stesso era giunto alla stessa, agghiacciante soluzione. Non poteva andare avanti così: doveva discuterne al più presto possibile con William. E fu esattamente quello che decise di fare dopo essere tornato dagli allenamenti, quella sera stessa.

Quando devi dire al tuo ragazzo che non lo ami e che tutto ciò che c'è stato tra voi per mesi è stato un malinteso, è difficile trovare le parole giuste. Se poi davanti alla soglia del tuo appartamento trovi un pallido ricordo di ciò che era la tua vita prima del tradimento di Scorpius, tutto si fa ancora più complicato. Specialmente se ti rendi conto che quello che c'era stato fino a quel momento era una parodia di ciò che avevi passato con tuo vecchio compagno di Casa; specialmente se senti il tuo cuore riprendere improvvisamente a battere davanti a quegli occhi grigi che tanto ti erano, inconsciamente, mancati.

Ricordi. La mente di Albus era invasa dai ricordi, mentre invitava Scorpius ad accomodarsi, ad entrare di nuovo in quell'appartamento che quasi un anno prima aveva abbandonato per il proprio tradimento. Vederlo di nuovo in piedi al centro del salotto, mentre sfiorava distratto il divano ed osservava con occhio critico l'arredamento tipicamente