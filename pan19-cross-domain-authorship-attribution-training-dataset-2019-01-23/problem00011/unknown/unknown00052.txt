ok, me lo racconti dopo – lo interruppe Ron – quindi cosa stavi dicendo del deluminatore?–James sbuffò – Stavo per raccontarti di un’impresa epica, ma se preferisci sentire di quello stupido deluminatore…–Ron gli scoccò uno sguardo esasperato, che lo fece tanto sentire come Hermione.– E va bene – si arrese James – e meno male che dei due amici di mio figlio, tu saresti quello simpatico. Allora dicevamo: Silente ti ha lasciato quel coso perché sapeva che a un certo punto, come dire… avresti avuto bisogno di un incoraggiamento –– Un incoraggiamento? – Ron non riusciva proprio a capire dove volesse andare a parare.– Non crederai davvero che quel coso serva solo per accendere e spegnere le luci? Silente ci ha lavorato per anni –– E allora a cos’altro fa? –– Non lo so di preciso, ma quello che so è che io sono qui per darti il tuo incoraggiamento, perciò andiamo devo farti vedere una cosa – James trascinò Ron lungo la strada e si fermò davanti a una villetta a due piani dalle pareti color crema e il tetto spiovente. Il recinto che correva intorno al giardino si allungava fino a unirsi con quello della villetta bianca a sinistra, e la siepe mancante, in mezzo alle due case, aveva lasciato il posto per un grande tavolo e un barbecue. Varcarono il cancelletto, che era aperto e fecero il giro della casa per entrare nella porta posteriore che portava in cucina. Ron seguì James attraverso la porta e stavolta fu sicuro che gli sarebbe preso un infarto. Seduto a un tavolo a bere caffè a leggere un giornale, con addosso ancora il pigiama e una vestaglia blu, c’era Harry o almeno quello che sarebbe stato Harry se avesse avuto una trentina d’anni. Voleva avvicinarsi per assicurarsi che fosse davvero lui ma non riuscì a muovere un passo. Davanti a lui, intenta ad armeggiare con fornelli e pentolini, c’era Hermione, anche lei trentenne. Aveva addosso i pantaloni di un pigiama, a righe bianche e nere, e una felpa gialla con una zip sul davanti; come al solito, aveva usato una matita per legare i capelli sulla nuca, e teneva un paio di occhiali da vista rettangolari in equilibrio sul naso. Prese il pentolino, versò l’acqua bollente nella tazza che stava sul bancone e raggiuse Harry al tavolo.– Ieri pomeriggio, uscendo dal lavoro ho incontrato Colin Canon – stava dicendo Hermione – non lo ricordavo così insopportabile, credimi in 5 minuti mi avrà detto quello che una persona normale direbbe in 5 ore – Harry sorrise e posò il giornale. – Scommetto che si è offerto di farti un servizio fotografico –– No, peggio – disse Hermione piano – Voleva convincermi a fare un servizio ai bambini per usarle nelle pubblicità – continuò inorridita.Harry scoppiò a ridere vedendo la faccia di Hermione: aveva il volto contratto nella solita espressione, tra l’incredulo e l’esasperato, che avrebbe fatto ridere di gusto anche Ron, se non fosse che, alla parola bambini, il preannunciato infarto iniziò a farsi sentire. Si guardò intorno, iniziando a respirare rumorosamente, come se trovasse faticoso il gesto. Sul tavolo e sul bacone c’erano dei pupazzi e delle macchinine, in un angolo erano appoggiate un paio di scope giocattolo e su quello che a lui sembrava una specie di armadio di ferro, erano attaccati numerosi disegni dai tratti infantili. In quel momento, i novelli Mirò fecero il loro rumoroso ingresso in cucina. Erano in due, sui quattro o cinque anni: il bambino somigliava a Harry, aveva gli stessi occhi verdi e lo stesso sorriso, i capelli erano castano scuro e lisci; la bambina invece era identica a Hermione, se non fosse stato per i capelli rosso scuro dai ricci più morbidi e gli occhi blu intenso.– Mamma, io e Jamie andiamo in giardino a giocare – annunciò la bimba con espressione furba, spingendo l’altro verso la porta.– Aspettate un attimo – disse Harry – Cos’è che nascondi dietro la schiena, James? –I due si bloccarono come pietrificati.– Niente papino – rispose il piccolo James nervoso.– Oh – sospirò l’altro James, accanto a Ron – Hai visto? Lo ha chiamato come me –– Si, certo – rispose il ragazzo in tono neutro – che cosa dolce –– Spero davvero che quelle non siano le pistole ad acqua che vi abbiamo sequestrato l’altro giorno – disse Hermione, col suo miglior tono da prefetto-perfetto.– Certo che no – rispose la bambina, sfoderando uno splendido sorriso che risultava a Ron molto familiare – quelle non siamo riusciti a trovarle, queste sono quelle che ci ha regalato lo zio Charlie prima di tornare in Romania –Improvvisamente Ron si rese conto di quanto per lui fosse insopportabile tutto quello. Lasciò la cucina sbuffando ed entrò in salotto, seguito a ruota dalla sua guida.– Ehi, che ti prende? – chiese James.– E questo dovrebbe essere un incoraggiamento? – urlò furioso – Vedere il mio migliore amico sposato con la ragazza che amo da sempre, con due bambini splendidi? Ora si che ho proprio voglia di tornare da loro –– Ron…–– Ho sempre pensato che a Silente mancasse qualche rotella, ma non credevo che…–– Ron! – urlò James – Cos’è che hai capito da quello che hai visto?–– Ho