Bah, dà qua, che peggio di così non può andarmi, stasera!»James si finse colpito. «Mossa coraggiosa, Davies!» gli porse il barattolo. «Spero che tu non sia sfigato fino in fondo».Dave gli lanciò un’occhiata torva prima di leggere il biglietto, poi sospirò sollevato. «Verità!» James gli porse prontamente il barattolo con i loro nomi; scelse. «Heylin» mormorò quasi lamentandosi.James annuì solenne. «Certo che voi tre Corvonero siete proprio tanto legati: vi scegliete sempre fra di voi!»Scorpius vide Alice dare a Heylin delle pacche consolatorie sul braccio.«Forza, piccola Goldstein!» l’incoraggiò James. «Poni pure la tua domanda a Davies!»Heylin incrociò le braccia al petto con aria stizzita – ancora offesa per chissà che cosa, o meglio per chissà che cosa le stava facendo passare per la testa l’alcol – tirò su col naso e poi si decise a parlare. «Tu che parli sempre di belle ragazze e ne hai centinaia ai piedi… almeno ti sei mai innamorato davvero?»Nella stanza scese una strana quiete, perfino James smise di fare lo sbruffone. Scorpius si sentì in imbarazzo per i suoi due amici, fissò il pavimento e vide di sottecchi Dave deglutire a fatica.«S-sì» rispose infine. Heylin distolse lo sguardo.Ci fu ancora qualche attimo di silenzio, poi James batté le mani e tornò a dire spacconate. «Bene, e dopo questa toccante confessione torniamo al nostro gioco! Ne mancano solo due, gente!» e si guardò intorno assottigliando gli occhi. «Timmy!» l’indicò. «Non fare il furbo con me! Da bravo Caposcuola Grifondoro sei rimasto per tutta la sera appollaiato lì come un gatto sornione a controllare dall’esterno che non combinassimo guai! Confessa! Ti sei fatto avanti quasi per niente per questo!»Tim scrollò la testa sorridendo e bevve un sorso di birra. «Mi hai scoperto, eh?»«Su, vieni qua e aiutaci almeno a chiudere la serata!» lo rimproverò James.Lui inspirò stancamente a fondo, posò la bottiglia e venne a prendere uno dei due biglietti rimasti nel fondo del barattolo di vetro rosso.James lo fissò sorridendo malizioso. «Vediamo cos’hai pescato, Timmy: Obbligo o Verità?»Tim aprì il biglietto, lesse e deglutì a stento. «Obbligo» mormorò voltando il foglietto per farlo leggere a tutti. Bacio sulla bocca.«Bene, bene, bene» cantilenò James divertito. «A quanto pare io mi dovrò accontentare di dire la Verità a qualcuno, peccato! Vediamo chi dovrai baciare tu!» Gli porse il barattolo blu.Tim strinse le labbra e fece la sua scelta rivolgendo lo sguardo verso il soffitto, poi riabbassò gli occhi e lesse il nome. Scorpius lo vide fare un’espressione allucinata, per un attimo sembrò che un Bolide l’avesse preso in pieno: chi diavolo aveva pescato?! James? No.«Scorpius».Fu talmente inaspettato che Scorpius si guardò intorno come per estraniarsi con forza dicendosi che non poteva essere vero, ma tutti avevano gli occhi puntati su di lui.«Oh, Merlino» gemette Dave sconvolto, «vedrò il mio migliore amico baciare un altro ragazzo!»Alice e Heylin squittirono stringendosi le mani.James… beh, James era… stordito?«Ok» sospirò Tim togliendosi gli occhiali, «vediamo di farla finita presto» e guardò rassegnato in direzione di Scorpius. Lui deglutì con forza e si spostò verso il centro della stanza, si sentì un automa. Non stava succedendo davvero, non stava per baciare davanti a tutti – davanti a James – il ragazzo con cui James stesso andava a letto, non poteva essere vero. Per niente.«Coraggio!» rise Alice. «Non capita tutti i giorni di baciare un Caposcuola!»«E un Portiere figo!» aggiunse Heylin.Dave si coprì gli occhi. «Non voglio guardare! Ditemi quando hanno finito!»Tim rivolse a Scorpius un piccolo sorriso. «Proviamo a rendere la cosa meno un malaccio» suggerì.«Sì» mormorò annuendo in modo impercettibile, poi i suoi occhi s’incollarono a quelli di Tim, lo vide prendergli il viso fra le mani e inclinare la testa… e infine sentì le sue labbra sulle proprie.Due cose Scorpius realizzò subito: Tim sapeva di birra e si sentiva che aveva imparato a baciare insieme a James, si sentiva eccome, cazzo. Tim baciava bene, avevano entrambi troppo alcol in corpo – soprattutto lui con quei quattro bicchieri di Whiskey Incendiario – e a Scorpius ragionare non sembrò mai una cosa così poco piacevole: gli mise una mano fra i capelli e lo ricambiò con foga.Perse il senso del tempo, quel bacio gli tolse il fiato e gli fece vivere mentalmente una serie di lunghe cose da fare con Tim – compreso togliergli la camicia e leccargli il collo – e quando si separarono non si chiese neanche come mai intorno a loro ci fosse silenzio: tutto ciò su cui si concentrò fu il viso di Tim e quanto fosse bello mentre lo fissava confuso quanto lui e col respiro un po’ accelerato.«Wow» sentirono sospirare. Scorpius si voltò alla sua sinistra e vide Heylin guardarli con aria trasognata mentre Alice sorrideva incredula.«Hanno finito?» chiese Dave.«Sì» brontolò Heylin.Scorpius e Tim si schiarirono la voce e