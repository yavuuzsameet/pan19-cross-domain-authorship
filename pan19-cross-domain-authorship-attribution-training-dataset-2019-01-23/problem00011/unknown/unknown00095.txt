procurate senza dolore, e ciò le rende indimenticabili.


Anche Albus era costretto a Godric’s Hollow, anche lui era incompreso, non apprezzato. Erano giovani ed erano due micce, e s’innescarono a vicenda. Quando due persone carismatiche s’incontrano, i possibili risvolti possono essere solo due: o cominciano a gravitare l’uno attorno all’altro, o finiscono col collidere e non trovarsi mai, ma proprio mai d’accordo.
All’inizio s’influenzarono a vicenda diventando inseparabili; Gellert ce la mise tutta affinché diventassero l’uno dipendente dall’altro, perché non avrebbe potuto essere altrimenti: erano soli in un mondo che non voleva andare avanti, erano non compresi e legati a terra da catene arrugginite. Erano uguali.


Erano giovani e sicuri di essere eroi, o che perlomeno lo sarebbero diventati.


La luce che vedeva negli occhi azzurri di Albus era uguale alla sua, e il sorriso che Albus aveva per lui, quando cercava di smorzare i toni o lo rimproverava bonariamente, non avrebbe mai dovuto essere di nessun altro. Così una volta gli aveva messo un dito sulle labbra con espressione seria.
E lo aveva baciato.


Perché non poteva essere altrimenti, e sarebbe stato per sempre. O avrebbe lasciato delle cicatrici anche a lui.


Furono i due mesi più belli della sua vita, credette che tutto poteva essere possibile.
Le catene che legavano Albus a terra, però, si rivelarono più pesanti del previsto, quando quello sciocco di Aberforth si permise di offendere il fratello dicendogli che non sarebbe stato capace di prendersi cura di sua sorella Ariana, durante il loro viaggio per mostrare a tutti i loro progetti.
Davvero lo credeva così inutile e incapace?
Davvero li credeva così inutili e incapaci?

Sfoderò la bacchetta, gli scagliò un Cruciatus e scoppiò la lite a tre - lui, Albus e Aberforth - che portò alla morte di Ariana che si era messa inopportunamente in mezzo.

Tutto il suo mondo morì insieme a quella dannata ragazza, perché Albus, adesso, non l’avrebbe più sostenuto, non sarebbe più stato al suo fianco.
Scappò via da Godric’s Hollow per scappare via da se stesso, per costruirsi una nuova possibilità che cancellasse ogni traccia di quella meravigliosa opportunità che aveva appena perso.
Una cosa però l’aveva rincuorato: aveva lasciato una cicatrice ad Albus, che non avrebbe mai saputo se nella lotta fosse stata proprio una sua maledizione ad uccidere la sorellina, o forse chissà, una maledizione di Gellert, il ragazzo che lui stesso aveva fatto entrare nella propria vita e in quella casa.

Quando riuscì a trovare la Bacchetta di Sambuco finalmente la sua ascesa ebbe inizio: ottenne quello che aveva sempre voluto, Nurmengard fu la sua pietra miliare – la prigione per i suoi oppositori – e per chi non credeva ai suoi ideali non ci fu più pietà: non ci potevano essere tentennamenti davanti al Bene Superiore.

“Coraggio, Albus, ti ho dimostrato che tutto ciò in cui credevamo era possibile! Questa è la fine di ogni discussione inutile, questa è l’affermazione della stirpe magica per il Bene Superiore! Seguimi, Albus, ora è giunto il tempo di seguirmi di nuovo, tu sei degno di farlo.”

Era anche questo quello che voleva intendere con la scia di sangue e distruzione che si lasciava dietro ovunque andasse. Ce l’aveva fatta da solo, anche senza di lui, ma se solo avesse voluto, un posto per lui ci sarebbe stato sempre. Al prezzo di una sola altra cicatrice: l’ammettere che aveva torto, che avrebbe dovuto mettersi immediatamente sulle sue tracce, quando era scappato da Godric’s Hollow, avrebbe dovuto seguirlo anche fino in capo al mondo.
Avevano iniziato insieme, dovevano continuare insieme.

Dovette attendere cinque anni, cinque, prima che Albus si decidesse a sfoderare la bacchetta e avanzare verso di lui.

Quando si fronteggiarono e si guardarono negli occhi, comprese dallo sguardo pieno di amarezza di Albus che lui sapeva che quella che teneva in mano era la Bacchetta di Sambuco, e che quello sarebbe stato un duello fatale.


“Seguimi, Albus. Seguimi come quando eravamo ragazzi e non potevamo fare a meno di camminare fianco a fianco, seguimi perché non puoi farne a meno. O io ti punirò.”


Ma quando era caduto a terra, il sapore del sangue sulle sue labbra era stato salino e metallico come quello della sconfitta.
Metallico come il rumore della serratura che era stata chiusa alle sue spalle a Nurmengard.
Metallico come l’assordante suono che gli rimbombava nella testa quando pensava alla miriade di opportunità che gli aveva sbarrato Albus, quando gli aveva tolto la Bacchetta di Sambuco invece di porgergli la mano.

Clack, clack, clack, clack… Decine e decine di serrature che si erano chiuse alle sue spalle una dopo l’altra, per sempre.

La sua giovinezza e la sua missione erano morte con lui in quella cella, mentre passava le giornate a tenersi la testa fra le mani e la luce del sole, proveniente da quella finestrella troppo piccola, dipingeva a strisce quell’ambiente misero e gli bruciava inesorabilmente la pelle. Invecchiandola con lo stesso ritmo con cui le sue idee appassivano con lui in quel posto.

Bianco e nero, bianco e nero.
Quelle strisce di luce e ombra avevano segnato la sua vita, da quando