di più e mi scompigliò i capelli.
«Bravo, cucciolo, bravo» mi disse come se fossi un animaletto da compagnia; in risposta grugnì qualcosa di indefinito, seccato.
«A che ora arriveremo a casa?» gli chiesi accedendo il fornello.
«Verso l’una, credo» rispose vago.
Storsi il naso. «Abbiamo lasciato il frigo vuoto, non faremo mai in tempo a fare la spesa per poi andare alle lezioni pomeridiane: appena arriviamo, prendiamo qualcosa alla rosticceria sotto casa, prima di salire?»
«Possiamo anche lasciar perdere le lezioni, per oggi» sospirò stancamente posando la fronte sulla mia spalla.
Alzai gli occhi al soffitto con la voglia di dargli una manata per allontanarlo da me. «Ale…» sentii lo sbuffo di una risata alla nostre spalle.
Era Lori; mi pietrificai provando ad immaginare da quanto tempo ci stesse silenziosamente spiando dalla porta.
«Siete carini, insieme» sorrise entrando in cucina, «si vede proprio che vivete da tanto tempo sotto lo stesso tetto, è bello vedervi insieme».
Inarcai un sopracciglio, perplesso, mentre Ale scoppiava a ridere e mi circondava le spalle con un braccio.
«Non è facile però sopportarlo…» brontolai allontanandomi da lui.
Lei sorrise divertita. «Certo, certo».
Roteai gli occhi, non vedevo l’ora di tornare a casa.
La signora Lucia ci consegnò un pacco enorme di marinara congelata, nella speranza che non arrivare completamente scongelata a casa, spiegandoci i cento e uno modi diversi per impiegarla. Mi chiesi chi di noi quattro avrebbe mai avuto abbastanza pazienza di cucinarla.
Duecento abbracci e cinquecento lacrime di commozione dopo, eravamo di fronte al pullman in partenza.
«Sono contenta che tu sia venuto» mi disse all’orecchio Lori, abbracciandomi.
«E io sono contento di averti conosciuta» sorrisi sincero.
«Saliamo!» Ale quasi mi tirò per la manica trascinandomi verso il pullman.
«Chiamatemi quando sarete arrivati!» ci chiese la sorella mentre ci mettevamo in fila per salire sul mezzo.
«Seh» brontolò Ale, come un bambino seccato dal fatto che la mamma gli stesse raccomandando di mettersi la maglia di lana davanti agli amichetti; risi divertito e fu il suo turno di rimbeccarmi con un’occhiataccia.
Ci accomodammo su una coppia di sedili e salutammo per un’ultima volta Lori dal finestrino quando il pullman partì.
Mi tolsi il giubbotto e, mettendo il cappellino dentro allo zaino, guardai di sottecchi Ale sistemarsi per il viaggio e mi chiesi adesso che piega avrebbe preso il nostro rapporto. Mi domandai anche se gli altri si sarebbero accorti che qualcosa era cambiato e come avrebbero reagito e cosa avrebbero pensato, ma soprattutto mi chiesi come ci saremmo comportati noi adesso.
Ciò che però sapevo con certezza era che di lui mi fidavo.
Sospirai stancamente e aprii la tasca interna dello zaino, quella in cui tenevo le mie chiavette USB; presi quella più piccola, quella blu scura.
«Tieni» la porsi ad Ale senza guardarlo, facendo subito finta di essere impegnato a sciogliere i nodi del cavo degli auricolari del lettore mp3, «dentro ci sono le copie di tutte le storie che ho scritto finora. Vedi di non perderla, o ti ammazzo» sciorinai atono.
La prese con un sorriso sornione. «Quale onore!»
Sbuffai e continuai a non guardarlo. «Gli anelli, invece?» mi sfilai il suo anello dal dito. «Suppongo di dovertelo ridare» glielo porsi cliccando sul lettore alla ricerca di un pezzo che volessi ascoltare in quel momento.
Lui storse appena il naso e inaspettatamente mi allargò il colletto della maglia.
«Cos…?! Ale, che cazzo stai facendo?!» sibilai, vedendolo prendere fra le dita la catenina che portavo sempre al collo e sganciarla.
Vi infilò il suo anello e la richiuse, poi mi ricacciò la collana sotto la maglia dando pure un paio di pacche affettuose all’anello sotto la stoffa. «Così non dovrebbe dare fastidio a nessuno» annuì soddisfatto.
Mi portai una mano alla fronte. «Non credo di voler sapere perché l’hai fatto…»
Lui fece lo stesso col mio anello, infilandolo nella sua catenina. «Nessuno li vedrà, nessuno ci porrà domande. Almeno per ora, no?» riagganciò la collana, si stiracchiò come un gatto pigro e appoggiò la testa sulla mia spalla. «Che ascolti?»
Sospirai rassegnato e gli consegnai il lettore e un auricolare. «Scegli tu».
Sorrise soddisfatto e si mise a cercare una canzone di suo gradimento, si accoccolò meglio contro di me e si preparò a dormire. Non potei fare a meno di abbozzare un sorriso e stampargli un bacio lieve all’angolo della bocca, lui mi rispose intrecciando le dita alle mie.
Stavamo tornando a casa insieme, mi accorsi che era una cosa bellissima.

 

Ale si mise in testa di "educarmi" al contatto fisico. A modo suo.
La sua tecnica principale consisteva in una mossa che lui chiamava "posizione del koala in amore sull’eucalipto", una cosa molto più semplice da fare che da spiegare. Quella mattina, per esempio, lo fece.
Da quando andavo all’università avevo preso l’abitudine di fare colazione in piedi, mai seduto, una cosa che mamma definiva a ragione angosciante perché davo l’impressione di stare per scappare e di essere molto, molto di fretta