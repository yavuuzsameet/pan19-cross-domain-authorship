, quel gioiellino di lusso che avevo visto la mattina prima, e dopo un primo momento mi sentii un po’ strano in quell’abitacolo. Mi fissai i piedi: avevo indosso le scarpe che mi aveva regalato; fortuna che papà non se ne intendeva troppo di marche di scarpe.Non ero abituato a ricevere regali costosi, anzi, non ero proprio abituato a ricevere regali e nella mia testa ammetto che vedevo lo scambio di regali come una cosa più da coppia etero – ero molto stupido, lo so – e non ero neanche abituato ad essere circondato da cose eleganti e costose. Per un attimo fui attraversato dal terrore assurdo di abbassare il finestrino ritrovandomi un tasto in mano, staccato. Poi riflettei sul fatto che non era stata sua intenzione regalarmi quelle scarpe per fare colpo su di me mostrandomi i suoi soldi; ricordai il suo tono di voce preoccupato al telefono: il suo era stato solo un modo per provare sì a fare colpo su di me, ma sorprendendomi con una premura sincera, senza alcuna paura di dimostrarmi che a me in qualche modo ci teneva, e augurarmi il meglio per lui significava regalarmi il meglio.Guardai di nuovo le scarpe: mi piacevano un sacco.«Dove stiamo andando?» gli chiesi sinceramente incuriosito.Mi sorrise continuando a fissare la strada. «La mia famiglia ha una seconda casa fuori città, stiamo andando lì».«Sono deluso» mi finsi offeso, «credevo che prima mi avresti portato a cenare in qualche ristorante di lusso!»Rise scuotendo la testa. «Se vuoi, facciamo ancora in tempo ad andarci» mi rivolse un’occhiata carica d’ironia.«Naaah!» arricciai il naso scuotendo la testa e infilandogli una mano fra i capelli. «Perché li hai tagliati?» gli chiesi.«Ti piacevano di più lunghi?» s’incuriosì.«Mi era stato più facile tirarteli» risposi con nonchalance.«Ricresceranno» ribatté sullo stesso tono. «Li ho tagliati subito dopo Halloween, in modo tale che chi mi avesse intravisto alla festa alla villa, anche se mascherato, avesse meno possibilità di riconoscermi: tanto il tuo numero l’avevo, non avevo bisogno che tu mi riconoscessi, ti avrei rintracciato io» disse con una certa soddisfazione.Continuai ad accarezzargli i capelli. «Perché sei andato alla festa?»Alzò le spalle. «Curiosità. Non vado spesso a letto con altri uomini» sospirò, «non è una cosa che mi succede spesso e… un po’ per voglia, un po’ per curiosità, ho deciso di partecipare a quella festa».«Quindi speravi di trovare qualcuno con cui andare a letto» constatai.«Già» annuì continuando a guardare la strada, «non cercavo qualcuno, cercavo qualcosa, del sano sesso» sorrise, «poi ho visto te».«Perché mi hai fermato? Perché hai "scelto" me?» gli chiesi, ancora un po’ sorpreso al ricordo.Sbuffò un sorriso. «Non l’hai ancora capito?»Sì, un po’ l’avevo capito, ma avevo paura di dirlo ad alta voce. «No» mentii.«Perché mi hai subito ricordato Diego. Ed in effetti sei Diego!» affermò un po’ imbarazzato.Incrociai le braccia al petto sorridendo. «Ti piacevo così tanto?!»«Tanto da beccarmi un pugno in faccia da tuo fratello» ammise.«Già! Ma che cazzo gli hai detto quella volta?!» mi feci molto interessato. «Ora lo voglio proprio sapere!»«Ecco, vedi» rise al ricordo, «all’epoca ne avevo solo l’impressione, avevo vagamente intuito che tu fossi omosessuale, ma non avevo la minima idea di come averne conferma, così quella volta mi studiai bene la situazione. Prima venni da te con una scusa e ti guardai in un certo modo che tu non notasti per nulla…»«Onestamente» l’interruppi, «tu guardavi così tutte le ragazze: pensai che stessi guardando la mia compagna di classe accanto a me, tant’è che lei si sciolse all’istante!»«E invece no! Stavo guardando te! Poi andai da tuo fratello con la scusa di riprendermi la giacca della tuta – sicuro che lui avesse visto tutto – e gli dissi con tono ironico ma "serio" che pensavo che suo fratello fosse veramente figo e che due colpi glieli avrei dati: dalla sua espressione e reazione capii che eri davvero omosessuale, perché non ti difese per il fatto che ti avessi dato implicitamente del gay, ma per il fatto che un ragazzo più grande avesse pensato di fare le cosacce col suo fratellino».Mi coprii il volto con le mani. «Buon Dio! Allora l’ha fatto veramente! Dom una volta ha difeso l’onore del mio culo!» ero sconvolto, divertito e imbarazzato per me e per lui; Vittorio stava ridendo di gusto.«Ti assicuro che mai pugno in faccia mi fece meno male! Cazzo, eri davvero omosessuale, cosa potevo volere di più dalla vita? Che Pace non fosse proprio tuo fratello, certo» si rispose da solo ridendo.«Non mi hai mai parlato anche per questo, per Dom?»Mi guardò appena accigliato. «Sai che mi fa un certo effetto da brivido poco piacevole sentire parlare di Pace in tono così affettuoso? Lo chiami davvero Dom?»«Sì» mi stizzii appena, «e se aggiungi un’