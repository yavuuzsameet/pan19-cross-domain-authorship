forma di t sull’occhio destro…”
“Ma chi, Zorro?”
“Ma no, quello è il bandito di Sherwood…”
“Io una volta l’ho visto! Ha sempre appresso un gufo- no un’aquila, e consegna missive e strane torte.”
“È come Babbo Natale.” Dicevano alcuni.
“E chi sarebbe Babbo Nachele?” Rispondevano altri.
 
E, più o meno ogni tre o quattro mesi, sir Jiggy si recava da sir Largo, pronto a esaurire il suo “debito” di riconoscenza a modo suo. Senza che Lloyd gli chiedesse mai nulla – era implicito –, Pepper gli passava le informazioni in suo possesso; se non tutte, almeno quelle più importanti. Consegnava le lettere che sir Largo riceveva in un paio di mesi tutte in quell’unica visita che gli faceva. Ci volevano uno, due giorni perché il figlio del crudele sir Balenor rispondesse a tutte e gli affidasse nuove lettere, così sir Jiggy restava suo ospite per almeno una notte, e passava le giornate di attesa a consegnare le poche lettere destinate al popolino che abitava in zona.
 
Quel giorno aveva bussato alla porta di un falegname dal marcato accento bolognese (sì, perché sir Jiggy Pepper, tra le sue tante qualità, sapeva anche riconoscere le varie intonazioni e i vari dialetti di chi incontrava).
La lettera gli era stata consegnata da una servetta dei pressi di Camelot, probabilmente sua figlia o sua nipote.
Il falegname lo guardò attentamente, dal basso all’alto e dall’alto al basso, con aria critica. Sventolò un dito in aria e gli disse: “Ho sentito parlare di voi, io.”
Jiggy, da bravo giapponese, riuscì a rimanere impassibile per tutta la durata del tempo.
“Ah, sì?”
“Sì. Ma cos’è che fate, esattamente, che vi si vede sempre in giro?”
“Consegno missive da Camelot. Sia da parte di re Artù, che dalla sua corte o dalla sua gente.”
“Insomma…” fece l’uomo, con aria di confidenza. “Siete il postino reale, se mi perdonate l’espressione.”
“Si può dire così. Potete firmarmi la ricevuta?”
 
Intanto, per strada, qualcuno cantava a squarciagola.Torna al tuo paesello, che è tanto beeelloooo,Torna al tuo casolare, torna a cantaaaaareeeee.
 
Sir Jiggy si rimise la borsa in spalla e tornò verso il castello, verso sir Largo.
Perché c’era un segreto che nessuno urlava o bisbigliava in giro, un segreto proprio di Jiggy Pepper ch’egli conservava gelosamente, per timore che anche solo lo si potesse indovinare.
Jiggy Pepper – l’uomo misterioso che parlava poco, il postino reale dalla cicatrice sull’occhio destro – non faceva visita a Largo Lloyd solo per via di un debito di riconoscenza che aveva nei suoi confronti. Provava anche certi… sentimenti nei suoi confronti. Diciamo. Si suppone.
Quando rientrò al castello, nelle sue stanze c’era Lloyd ad aspettarlo.
“Oh, sir Jiggy! Hai già finito di consegnare le lettere al paese?”
Jiggy Pepper lo ignorò.
“Che ci fate voi qui?”
“Controllavo che fosse tutto in ordine, rassettavo… e poi dalle tue finestre entra molta più luce rispetto al mio studio, è un ambiente molto più confortevole per firmare certe carte. …E per evitarne altre: con tutte le volte che mi sono nascosto qui, Aria non mi ha mai trovato. Forse si vergogna ad entrare senza permesso nelle stanze di cavaliere che non sia il suo signore.”
“Non dovreste fuggire dalla vostra protetta. E dalle carte che pazientemente vi costringe a firmare.”
Largo alzò le spalle e bevve da una specie di piccolo boccale… di porcellana.
Jiggy guardò l’intruglio.
“Che cos’è?”
“Caffè.”
“Ah.”
Sir Largo prese le carte che aveva davanti e si prese del tempo per leggerle con calma, sorseggiando la sua bevanda. Poi rivolse a Jiggy uno di quei suoi sorrisi enigmatici, preannunciatori dell’esistenza di un qualche suo intrigo, che per necessità si apprestava a rivelare – di solito solo in piccola parte – a chi aveva di fronte.
Jiggy lo sapeva. Aveva imparato a conoscere quel sorriso.
“A dire il vero, sono qui anche per dirti una certa cosa.”
Lo osservò. Jiggy ricambiò il suo sguardo. Era incredibile come Largo riuscisse a mantenere quell’espressione ironica negli occhi anche quando stava per comunicare qualcosa d’importante.
A Jiggy dava sempre immensamente fastidio quello sguardo ironico. Lo sopportava volentieri solo quando Largo parlava sul serio. Allora si ricordava della grandezza di Largo ‘Lloyd’, e si lasciava affascinare da lui.
“Sono dell’idea che presto, molto presto, ci saranno diversi cambiamenti nell’aria che adesso si respira a Camelot. A dire il vero, alcuni sono già avvenuti. Il lord mio padre si è interessato di certi miei… ‘piani’, ed ha deciso di togliermi l’onere di governare il suo castello. Presto non avrò neppure più il titolo di cavaliere, quando re Artù verrà a sapere della cosa da mio padre. Non ti converrà allora essere nella lista di chi mi è amico. Non sono neppure più tuo superiore e so di non avere il diritto di chiederti favori o darti ordini, ma vorrei che consegnassi