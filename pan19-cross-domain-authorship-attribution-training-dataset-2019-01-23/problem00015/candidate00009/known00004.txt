Neville, sei un bimbo adorabile, ma la tua timidezza finirà con l’ucciderti, un giorno.” Gli aveva detto una volta sua nonna Augusta. Il piccolo Paciock semplicemente l’aveva accettata come semplice verità. Anche nella sua mente da bambino, sapeva che era più che logico. La speranza è sempre l’ultima a morire, quindi Neville sperava sempre di diventare, col tempo, un po’ più fiducioso ed un po’ più fiero di se stesso, ed in questo modo accontentare la nonna, ma il fatto di aspirare disperatamente ed inutilmente a qualcosa che semplicemente vedeva ogni giorno – e in tutti gli altri – era ciò che lo faceva soffrire più di tutto. Qualcosa di così semplice.

"Benvenuto nella tua desertica nuova realtà, Neville”.Neville li osserva, immobile, senza emettere suono.

Prompt: "Benvenuto nella tua desertica nuova realtà." (Matrix) Rating: GialloContaparole: 324 (fdp)Originariamente postata il: 22.03.2010Note: 1. Partecipante al One Hundred Prompt Project con il prompt “incubo”. Ambientata nel settimo libro.Note Autrice: All'inizio la parte su Bellatrix non c'era, l'ho aggiunta oggi. Mi è sembrato strano immaginare che Neville non pensi a lei nell'assistere all'arrivo dei Mangiamorte a Hogwarts.

Nei suoi diciassette anni di vita aveva visto molto, fronteggiato in prima persona avversità, vissuto avvenimenti e cambiamenti. Ma mai, mai, avrebbe potuto immaginare che potesse arrivare quel giorno.

Neville li osserva, immobile, senza emettere suono. Avverte dietro e di fianco a lui ragazzi pieni d’ira che non nascondono affatto questo loro sentimento, professori sdegnati, le loro mani chiuse a pugno e la loro rabbia nell’accorgersi ancora una volta della loro impotenza di fronte a tutto quello. E Neville se ne sta zitto.

Sostituto capo – insieme a Luna – dell’Esercito di Silente, figlio di Auror che avevano combattuto più volte con il Signore Oscuro e che erano stati ridotti alla pazzia dagli scagnozzi di questo, ragazzo che, a poco a poco, era riuscito a rivelare il suo valore, agli altri e principalmente a sé stesso. E ora non riesce a muovere neppure un muscolo.

I Mangiamorte sghignazzano fra loro, scrutando avidi gli alunni ed il luogo che li circonda. Piton è in prima fila, a guidarli e a zittire chiunque osi fare un gesto più esplicito del necessario. I loro mantelli sono lunghi, troppo, e gli assassini tengono la maschera in mano, il viso completamente scoperto a svelare la loro natura.

Un Mangiamorte – la donna? – sfiora una siepe con la mano, fingendo casualità. Ogni ramoscello cade a terra, completamente bruciato, e insieme agli altri forma una pista. Ogni cosa sembra ricordare un passaggio, una strada continua formata da oggetti e speranze distrutte.

Il loro arrivo è qualcosa d'ingiustamente tangibile, e il fatto di stare assistendo all’inizio di una nuova – terrificante – era è palese. E lui è lì, tra la folla, che osserva il tutto, immobile. Il nome di Bellatrix Lestrange gli brucia nella bocca. I suoi occhi si perdono nello scenario che ha davanti cercando d'individuarla nel gruppo, mentre le foglie d'inizio autunno scivolano via dal viale così come le sue speranze.


“Benvenuto nella tua desertica nuova realtà, Neville.”


Uno spaccato sulla vita quotidiana del professor Longbottom, e della sua pseudo-relazione amicale con il collega Blaise Zabini.

Prompt: “Eravamo bravi ragazzi... ragazzi svegli.” (Quei bravi ragazzi) per il @moviesquote_fic, delusione per la ventiquattresima Notte Bianca di @maridichallenge.
Conteggio parole: 2293 (fdp).


            (See the end of the chapter for  more notes.)
            

Il professor Longbottom si buttò sulla sedia del suo studio senza curarsi né di dove si stesse dirigendo il suo deretano né della polvere che beatamente danzava sopra gli scaffali.Si alzò di scatto quando sentì un verso irato provenire da dove aveva appoggiato per pochi secondi il suo peso.Il gatto di Blaise Zabini si buttò per terra e andò a nascondersi dietro alle tende, soffiandogli contro.«No no no, aspetta, torna qui» disse Neville, rincorrendolo con lo sguardo. «Cassio! Stai calmo!»Gaio Cassio Longino non era un gatto particolarmente di bell’aspetto, ma era orgoglioso quanto il suo padrone. E Neville non poteva permettersi di ritrovarsi Zabini guardarlo male dall’altro lato del tavolo degli insegnanti di prima mattina perché lui gli aveva perso il gatto.Chiuse la portafinestra con grande velocità, mentre Cassio si rintanava ancora di più tra le tende, spostandosi tra i mobili che – guarda caso – creavano una barriera tra lui e Neville. L’insegnante di Erbologia non era mai stato particolarmente fortunato, e quella era stata una lunga settimana, una lunga settimana scandita da lunghe, lunghe giornate.«Cassio» lo chiamò ancora, poco convinto.Lasciò momentaneamente l’impresa di ritrovare il gatto e appoggiò tunica e mantello sulla sediola accanto alla scrivania, abbandonando infine su un tavolo il cappello verde lago che gli aveva regalato nonna Augusta.Poi, con santa pazienza, si mise a rovistare tra i cassetti del suo Portaoggetti Mobile, tirandone fuori dopo qualche sudato minuto una scatola di croccantini. Materializzò una piccola ciotola bianca e un cucchiaio, poi si posizionò dall