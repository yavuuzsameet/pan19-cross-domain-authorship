giuliva, due note sopra il normale, che non le appartiene, ma che si sposa eccessivamente bene con l’ambiente in cui si trovano. Camminano verso l’entrata, Jyn con il suo doppiopetto e la giacca di tweed, Leia in uno svolazzante vestito celeste.

«Credimi, Liana, completamente fuori di testa. Oh, buonasera ragazzi, ci fate entrare?»

È nata per questo genere di missione. Abituata a utilizzare la diplomazia in qualsiasi situazione, Leia Organa è in grada di far sì che qualsiasi porta si apra davanti a lei. Dotata di un acume brillante e uno spirito di osservazione fuori dal comune, si era sempre distinta dal resto dei suoi coetanei e non era mai stato necessario, nemmeno una volta che suo padre, il senatore Organa, venisse in suo soccorso. Leia avrebbe odiato se lo avesse fatto, integerrima e sempre fedele ai suoi ideali, attaccata a un codice morale da alcuni giudicato antiquato, ma al quale non avrebbe rinunciato per niente al mondo.

Quella sera però non c’è nessuna Leia Organa, non c’è nessuna Jyn Erso.

Sono Evaan Verlaine e Liana Hallik a varcare la soglia della grande villa di pietra bianca; non sa esattamente chi debba essere Evaan (Leia l’aveva definita una sua vecchia amica con cui una volta aveva fatto a pugni, aveva preferito non indagare), ma è consapevole di chi sia Liana. Una ricca ereditiera, amante del pericolo e delle armi da fuoco, con il vezzo di vestirsi in abiti maschili.

Non che la giudichi per questo, sono dannatamente comodi.

«Cosa vedono i miei occhi stanchi, che gioia per gli occhi» la voce melensa del padrone di casa le accoglie poco dopo che hanno varcato l’ingresso e Le- Evaan lancia un gridolino estasiato.

«Non ci posso credere».

«Orson» il tono di voce di Jyn è piatto, ma va bene così. Questo è il tono di voce di Liana e in ogni caso non sarebbe in grado di fingere felicità nel vedere quell’uomo. Orson Krennik trafficante d’armi e di opere d’arte, in entrambi i casi rubate; passano dalle sue mani e arrivano fin sul mercato nero e da lì sa Dio dove vadano a finire. Probabilmente nelle mani di qualche terrorista o di qualche spacciatore o della mafia. Jyn vorrebbe dire che non le interessa, ma è esattamente il contrario, è proprio dove vanno a finire le armi che è lì per scoprire, oltre che per cercare di capire come e da dove riescano a rubarle ogni volta.

Domanda altrettanto interessante, alla cui risposta sente di essere molto vicina.

«Liana, è sempre un piacere vederti mia cara» sibila piano e Jyn non sa spiegare al mondo quanto odi il suono della sua voce e quel modo cretino con cui pronuncia la s.

«Non spaccargli il naso» la prega Cassian con voce implorante attraverso l’auricolare, consapevole di quanto sia difficile per la sua collega sopportare la presenza di quell’uomo. Lei sorride appena.

«Il piacere è mio, questa è la mia amica Evaan. Evaan ti presento Orson Krennik».

«Madame. Come sempre ottimi gusti, mia cara, sia quando si tratta di donne che di uomini».

Questa volta si deve trattenere davvero dal tirargli un pugno, ma si ricorda che Liana Hallik è superiore ai viscidi commenti di un vecchio, arrapato dai suoi gusti sessuali, e si limita a sollevare un sopracciglio.

«Non ci offri da bere?» domanda invece, facendo un gesto con il capo e indicando il resto degli ospiti con un bicchiere in mano.

«Bere per dimenticare non è la soluzione, Erso» ride l’agente Solo nel suo orecchio.

Leia da qualche parte, poco distante da loro borbotta qualcosa e a giudicare dal tono e dalla risposta piccata di Han si tratta di un insulto piazzato ad arte.

«Molto bene, Principessa, allora fai da sola» lo sente borbottare mentre segue con aria disinteressata Krennik verso il piano bar.

 

«Han respira» la voce di Cassian è calma, ma la verità è che si sta trattenendo dal ridergli in faccia.

Leia è sempre stata una di famiglia per lui, una sorella più piccola e se Han Solo, il donnaiolo, lo scapestrato, la canaglia vuole davvero averla, allora è convinto che si debba sudare ogni passo di quella relazione.

«Non so come tu faccia, Andor» risponde spegnendo il microfono e appoggiandosi allo schienale della sedia nello stretto camioncino in cui sono nascosti.

«In che senso?»

«Erso è una grana, ma lo capisco sei cotto, si vede. E va bene, non ti sto giudicando. Ma già lei è una rottura di palle, come tu faccia a sopportare anche quella ragazzina viziata io proprio non lo so».

«Anni di esperienza e una svariati bicchieri di Gin Tonic» risponde Cassian passandogli una sigaretta.

Apre la porta del camioncino e fa cenno a Bodhi dietro di lui di prendere il loro posto mentre accompagna il collega a fumare.

«In ogni caso sei fortunato, con ogni probabilità alla fine della serata Leia sarà così offesa e arrabbiata con Krennik per il suo modo di fare e i suoi commenti sessisti che tu le risulterai quasi piacevole».

«Ah-Ah, molto divertente. Davvero. L’unica nota positiva di questa