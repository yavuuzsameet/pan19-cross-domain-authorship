evitare di trascorrere un’altra serata ascoltando i discorsi di suo zio sull’importanza dell’apparenza. Ogni tanto le sembrava di sentire suo padre e si ricordava che c’era stato un periodo in cui anche lui era stato a quel modo.

«Ho sentito che il tuo amico, il ragazzo di strada, è stato messo in punizione di nuovo».

«Smoker» lo corresse la nipote, senza particolare inflessione nella voce.

«Sì, esatto. Quello Smoker rischia l’espulsione, spero che tu ne sia consapevole. Non è la compagnia adatta alla nipote di un Ammiraglio».

Hina strinse i pugni sotto il tavolo, lasciando che le unghie penetrassero leggermente nella carne, come ad invitarsi a non perdere la pazienza.

«Sarebbe alquanto disdicevole» cominciò cercando di non far trapelare quanto fosse seccata «Se venisse espulso ora, non credete, Zio? Con tutto il tempo e i trascorsi che ci sono tra noi questo non getterebbe del fango anche sulla mia persona e di conseguenza sull’intera famiglia?»

Akainu masticò una bestemmia, versandosi dell’altro sakè nel bicchiere, quindi annuì; sì, sarebbe stato peggio, avrebbe dovuto sopportare quel ridicolo ragazzino finché non fosse diventato un marine. In fondo aveva ben chiaro il destino di quelli come lui, preda dell’orgoglio e testardi fin nel midollo, sarebbe stato assegnato a qualche divisione minore e sarebbe stato spedito a farsi ammazzare dove più desiderava.

«Vedrò di metterci una buona parola» sbottò.

La serata trascorse più velocemente del previsto e senza particolari discussioni. Era una di quelle sere in cui Hina si convinceva che suo zio non fosse un uomo cattivo, ma solo una persona triste che si era lasciata accecare dalla sete di potere e aveva dato maggiore priorità alla salita della scala gerarchica piuttosto che alla sua famiglia; Bonney da parte sua cercava come poteva di attirare le attenzioni del padre, in parte, proprio come aveva fatto lei da bambina, cercava di utilizzare un linguaggio che lo infastidisse, termini da scaricatori di porto e frasi sgrammaticate, ma spesso otteneva solo di riuscire a innervosirlo.

Accettò di buon grado i biscotti che sua zia le aveva preparato e salutò sua cugina con un bacio, invitandola a venire a seguire gli allenamenti, quindi si dileguò nella notte, fisicamente provata dall’ennesimo incontro con la sua famiglia. C’era quel detto che le veniva in mente in queste situazioni, solo che più che parenti serpenti i suoi erano parenti da ansia di vivere e con i quali doveva stare attenta a non usare mai la terza persona o avrebbe rischiato di finire a sollevar pesi fino al mattino successivo.

Scivolò silenziosamente nel dormitorio e, cercando di fare meno rumore possibile, si avvicinò ai letti delle altre reclute.

«Cancer sei sveglio?» mormorò a mezza voce «Io vado a tirare fuori Smoker».

«Non mi sembra un’idea brillante» borbottò una voce assonnata dal letto superiore «Se ti scoprissero?»

«Ho dei biscotti, Brandnew» fu la brillante risposta «E una faccia carina».

«Peccato che tu non abbia dei limoni» borbottò Cancer mettendosi a sedere ed evitando un cazzotto in faccia «Eddai, mica vuoi svegliare l’intero dormitorio».

«Mi accompagni o no?»

«Mi fai vestire?» sibilò il ragazzo infilandosi la divisa nel buio.

«Se vi beccano io non vengo a tirarvi fuori».

«Grazie, Stainless, tu sì che sei un amico» continuò Cancer allacciandosi le scarpe.

«Senti bello, io e te siamo al secondo anno, loro al primo. Se beccano loro possono cavarsela con una lavata di capo e qualche pulizia dei cessi in più, noi invece finiamo assegnati a qualche posto di merda».

«Stainless, se non stai zitto giuro su Dio che stanotte ti taglio quei ridicoli baffi che stai cercando di farti crescere».

«Vaffanculo, Cancer».

«No, vaffanculo tu!»

«Fanculo a tutti e due» sibilò la ragazza «Hina si sta scocciando, fate quello che volete».

«Aspettami, ci vengo io con te. Smoker è anche amico io» mormorò qualcuno due letti più in là, alzandosi e rischiando subito dopo di inciampare nei suoi piedi.

«Ecco» borbottò Cancer «Siamo fottuti».

Hina sollevò le spalle, come a dire che a lei proprio non importava niente, purché stesserò zitti e, senza mollare i suoi biscotti, uscì dalla stanza seguita dai suoi compagni. Cancer era una giovane recluta al secondo anno di addestramento, aveva ventitré anni, due più di Smoker e quattro più di lei, e si era presentato il primo giorno in cui erano arrivati lì con un sorrisetto sghembo stampato in faccia e gli occhiali da sole calati sul viso, aveva fatto una battuta un po’ troppo sessista per i gusti di Smoker e si era ritrovato con gli occhiali rotti e un occhio nero; l’altro si chiamava Verygood, ma i più lo chiamavano semplicemente Berry, era un gigante grande e grosso con la mascella squadrata e i pugni delle stesse dimensioni di quelli di un gorilla, peccato che di uno scimmione avesse anche l’intelligenza. Insomma non era un genio e non si distingueva per astuzia, ma aveva dimostrato di essere una brava persona che credeva fermamente in quello che faceva e, soprattutto, un buon amico.

Dopotutto poteva andare molto peggio, Hina aveva sentito storie sulle vecchie reclute