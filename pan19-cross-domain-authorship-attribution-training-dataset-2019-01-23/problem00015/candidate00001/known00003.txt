affievolendosi, ma continuava a non avere alcuna idea di cosa lo avesse causato. Non era ferita, non aveva dolore allo stomaco né le avevano sparato.

«È stato il marchio, non è vero?» domandò la ragazza di fronte a lei, piegandosi sulle ginocchia e abbassandosi davanti a lei.

«Il cosa?»

La giovane si rialzò di scatto e agitò confusamente le mani davanti al viso in segno di scuse.

«Oddio, sono proprio una maleducata, fare una domanda così personale a un’estranea! Perdonami! Mi chiamo Orihime comunque, Orihime Inoue, e sono la proprietaria di questo negozio di fiori».

«Non scusarti, cioè, io davvero non ho capito la domanda. Nelliel comunque».

«Oh, hai sentito parlare del fenomeno delle anime gemelle?»

«Certo» trattene un gemito.

«Aspetta, dovrei avere dell’analgesico».

Ma non della morfina, pensò Nelliel annuendo con gentilezza e desiderando con tutta sé stessa di non essere mai uscita di casa. Accettò con gratitudine la pastiglia che la giovane dai capelli aranciati le stava porgendo e la ingurgitò senza bisogno di acqua.

«Beh, ho fatto delle ricerche sulla cosa – le anime gemelle intendo. Non che ci creda, forse un pochino, forse un po’ tanto. Comunque, ho fatto delle ricerche e credo che il passaggio del dolore sia una delle cose possibili, almeno lo è secondo alcune testimonianze online, anche se non succede sempre, non per tutti. Per esempio, se ti fai male la persona che è la tua anima gemella può prendere su di sé il tuo dolore o può passartelo se si fa male. Mi dispiace, immagino che voglia dire che la tua metà non sta bene, in qualche modo».

Nelliel la fissò per qualche istante in silenzio, sbatté piano le palpebre, sicura di avere capito male.

«Non può essere, non ho un’anima gemella, io-».

«Io pensavo che tutti ne avessero una! Non c’è qualcuno che ritorna nei tuoi sogni? La mattina ti alzi e sai di averlo sognato, la notte ti svegli di colpo ricordando una frase, un frammento di sogno, il suo modo di pronunciare il tuo nome».

«A volte succede, ma non è come pensi» borbottò, tirandosi le ginocchia al petto e stringendole a sé con aria malinconica, lo sguardo perso su un mazzo di rose appassite.

«Non lo è? O la possibilità che lo sia ti spaventa?» domandò con innocenza Orihime.

Spaventare non era il termine giusto, terrorizzare era più adatto; Nelliel aveva letto una volta, in un libro per adolescenti sfogliato un pomeriggio invernale durante una missione, una frase che le era rimasta impressa: ognuno di noi accetta l’amore che pensa di meritare. Ed era stata una delle cose che l’aveva spinta a farsi delle domande sulla sua relazione con Nnoitra, sull’amore che a lungo aveva pensato di meritare. La verità era che nessuno avrebbe mai dovuto accettare niente di tutto quello che aveva vissuto lei. L’abuso psicologico, emotivo, fisico, cosa c’era di accettabile esattamente in quel modo di amare? Dov’era l’amore in quella relazione? Non nelle parole taglienti e velenose di Nnoitra, non nelle sue dita affilate che si chiudevano attorno al suo collo pallido, di sicuro non in quel sesso disperato e maligno con cui culminava ogni loro litigio. Quindi sì, l’idea che l’universo potesse essere così stronzo da decidere che un uomo come la quinta espada fosse la sua anima gemella la terrorizzava, e a ragion veduta.

La cosa più grave era che l’idea suggerita dalla fiorista era plausibile, era così plausibile che Nelliel si sentì mancare il fiato e strinse i pugni fino a conficcarsi le unghie nella carne, perché non era giusto e anche se forse nel suo ramo la felicità non era contemplata come possibilità di futuro, questo era decisamente troppo.

«Posso chiederti di usare il telefono?» domandò, cercando di non pensarci.

«Certo, ma se vuoi posso accompagnarti a casa. Cioè in realtà non ho la macchina e forse non ti senti di camminare, ma se vuoi posso chiudere prima il negozio e accompagnarti».

«Ti ringrazio, ma non voglio essere di disturbo e tu sei stata già davvero gentile» Nelliel sorrise.

Non tutti si sarebbero dichiarati disposti ad aiutare una sconosciuta accasciata in mezzo alla strada, ma apparentemente Orihime non era come tutti. C’era una dolcezza insolita nei suoi occhi che nascondeva una vena di tristezza, di malinconia che a Nell non era sfuggita – raramente le sfuggivano queste cose, aveva basato metà della sua carriera sul saper leggere le persone e la fiorista non faceva certo eccezione; c’era anche altro, la voglia di credere nel prossimo, un’insolita fiducia nelle persone, e un bisogno di dare amore: a lei, a qualcuno, a chiunque. Si vedeva da come interagiva con gli altri, da come le sue mani si chiudevano sui mazzi di fiori e da come le sue dita esperte ne accarezzano i petali delicati: Orihime amava il mondo, amava la vita.

Nelliel desiderò con tutta sé stessa di essere in grado, un giorno, di amare la vita allo stesso modo.

 

La macchina si fermò di fronte al negozio di fiori.

Una grossa insegna a