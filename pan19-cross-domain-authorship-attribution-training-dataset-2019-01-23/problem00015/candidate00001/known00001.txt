alto del suo metro e settantacinque, ha sempre pensato che essere troppo più alta degli uomini con cui usciva non fosse una nota positiva, almeno per la loro autostima, visto che a lei non sarebbe potuto importare di meno.
Kidd le ha sempre detto che si fa troppe paranoie, Law le ha sempre fatto notare che se agli altri davano davvero fastidio i suoi centimetri in più allora avrebbero potuto indossarli anche loro i tacchi (cosa che lui non si era mai fatto problemi a fare, ma Trafalgar aveva due gambe tanto belle che quasi Jwels sentiva di invidiargliele – quasi); ora, trovandosi di fronte a quello sconosciuto alto almeno trenta centimetri buoni più di lei, sente qualsiasi possibile insicurezza scivolare via per lasciare posto a una più pressante curiosità.
«Senti ciccio» esordisce, assicurandosi di essere ben celata alla vista, mentre appoggia con aria divertita una mano sul petto dell'uomo.
«Drake, mi chiamo, Drake, non ciccio».
«Come ti pare, io sono Bonney» si distrae, sorridendogli «Sei molto alto».
«Grazie per avere evidenziato l'ovvio, Bonney, non me ne ero mai accorto».
«Eh vacca, che musone, guarda che è una cosa positiva» gli fa notare la ragazza, stringendoglisi di più per non far notare i suoi, un po' troppo evidenti, capelli rosa «E quel tipo ci sta ancora guardando».
«Non mi dire, proprio il peggiore ti sei trovata, eh» borbotta, sorridendo appena.
Quando si gira verso il tipo alla finestra – senza sapere che in realtà Teach non li sta esattamente spiando, ma vorrebbe capire se la tipa che si nasconde sia Bonney o meno, perché ecco l'ha vista entrare al cesso, ma non uscire e ora si domanda dove sia finita – il suo viso è una maschera inespressiva e la sua voce molto più fredda di quella che ha usato fino a questo momento con la ragazza che ancora rimane protetta dal suo fisico leggermente fuori scala.
«Che cazzo vuoi? Una foto?»
Barbanera rimane interdetto per un secondo, quindi scoppia a ridere, agita la mano e si ritrae all'interno, rassegnandosi al fatto che il suo appuntamento se la sia filata. Non che sia la prima volta, ma fino a quel momento nessuna era mai scappata usando la finestra di un bagno.
«Meglio?» chiede, chinandosi su di lei.
Bonney non si sposta, pur ritrovandosi con quel viso appena conosciuto a pochi centimetri dal suo; lo fissa divertita, nota la barba ispida in fase di ricrescita, una cicatrice a forma di croce sul mento e le basette leggermente troppo lunghe per essere nel 2016.
«Decisamente» sussurra, stiracchiando le braccia, consapevole che a quella distanza riesca a sentirla perfettamente.
Drake arrossisce leggermente e fa un passo indietro, probabilmente nemmeno se ne rende conto, ma è sufficiente perché Bonney scivoli via dalla posizione in cui era costretta, affacciandosi alla strada principale e controllando che non ci sia nessuno in vista.
«Vieni con me» esclama, giuliva, afferrandolo per un polso e trascinandoselo dietro – e Francis per un secondo si domanda dove la trovi tutta quella forza, ma non fa domande e non le chiede dove diamine lo stia portando, si limita a seguirla, affascinato.

Il locale in cui entrano è male illuminato e un leggero odore di alcol pervade quasi completamente l'ambiente. Drake non vuole sapere cosa stia calpestando, perché la sensazione appiccicosa che prova ad ogni passo è già abbastanza disgustosa così.
«Cosa vuoi bere?»
«Almeno questo posto è a norma?»
Bonney scoppia a ridere, stringendogli un po' più forte la mano.
«Non lo so e non mi importa» risponde, si ferma, gli prende una mano e con estrema nonchalance se la appoggia sul culo «Sai invece cosa è a norma? Ecco»
L'uomo boccheggia, senza sapere cosa dire, quindi si passa una mano sugli occhi, cominciando a domandarsi se non sia stato un errore seguire una sconosciuta uscita da una finestra – e a ripeterselo, in effetti, non sembra una cosa molto astuta da fare.
«Sai cosa? Credo che dopo tutto prenderò un Gin Tonic».
«Ottima scelta» esclama la ragazza, facendogli cenno di sedersi su uno sgabello traballante e saltando, con l'aria di chi è abituato, dietro al bancone «Abbiamo degli ottimi Gin».
«Sei sicura di poterlo fare?» domanda sedendosi dove gli è stato indicato e piegandosi verso di lei.
«Ci lavoro qui, ciccio, posso fare quel che mi gira, se volessi buttarti fuori mi basterebbe schioccare le dita».
«E se volessi avvelenarmi?»
«Oh, non mi dire, un omone grande e grosso come te ha paura che una ragazzina gli infili qualcosa nel cocktail?»
«Lo faresti?»
«Solo con chi lo fa alle mie clienti» risponde Bonney con molta calma «Ma non preoccuparti, non ho nessuna intenzione di darti niente di strano».
Drake scoppia a ridere, appoggiandosi al bancone e mettendosi a giocherellare con un tovagliolino, mentre osserva tutti i movimenti di quella stramba ragazza.
«Ecco qua, il migliore Gin Tonic che tu abbia mai assaggiato» esclama dopo pochi secondi, soddisfatta e giuliva «Ovviamente offre la casa».
«Manca la cannuccia»
«Stai scherzando spero!? Oh, al diavolo,