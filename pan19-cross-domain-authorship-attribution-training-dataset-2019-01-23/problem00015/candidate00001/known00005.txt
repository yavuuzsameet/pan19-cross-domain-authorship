due, sono degli animali e…» si interrompe un attimo e la sua presa si fa più salda mentre i suoi occhi verdi si incastrano in quelli celesti della principessa «Giravano voci, a casa mia, voci su quello che gli piace fare alle donne, soprattutto quando sono giovani, belle e non consenzienti».  Anna deglutisce e con altrettanta gentilezza prende la mano con cui Hans la sta ancora stringendo e la avvolge tra le sue.  «Starò attenta, prometto».  Come scopre ben presto, però, l’attenzione non è mai troppa e il pericolo è sempre all’erta. Gerda sostiene che nelle ultime notti qualcuno abbia visto ombre scure aggirarsi nei corridoi del castello, Kai ha parlato di antichi fantasmi risvegliati dalla presenza nefanda di uomini empi, ma sia la regina che la principessa sanno bene che non si tratta di mostri, o almeno non di quel genere di mostri.   I fratelli di Hans hanno perlustrato l’intera tenuta, hanno approfittato del favore della notte e si sono insinuati in ogni anfratto e in ogni stanza, spingendosi fino a dove è stato possibile arrivare; solo le stanze chiuse e quelle protette da guardie sono state loro precluse e ora Fabian ribolle dalla voglia di riuscire ad entrare nelle stanze dei reali.  Quella notte Anna si sveglia di soprassalto, c’è qualcosa di strano nell’aria, qualcosa di diverso e anche se continua a rigirarsi nel letto non riesce a riprendere sonno. Quando apre i tendaggi si accorge di cosa sia, il cielo è attraversato da lunghe strisce colorate, verdi, celesti, rosate, che si muovono come onde, come nastri di luce nella notte scura; è insolito vedere un’aurora polare una così presto durante l’anno, di solito bisogno aspettare febbraio inoltrato.  A distrarla da quel panorama ci pensa uno scricchiolio sinistro fuori dalla sua porta, a quell’ora nessuno dovrebbe essere sveglio e Anna ricorda con ansia le parole di Hans: «Chiuditi a chiave in camera e non uscire mai di notte, per nessun motivo». Sa che l’uscio è serrato, ma è altresì consapevole che per aprire una porta come quella non ci voglia poi molto e quando inizia a udire una serie di scricchioli e lievi cigolii provenire dalla serratura i suoi dubbi scompaiono: qualcuno sta davvero cercando di entrare.  Con passo delicato si dirige verso un armadio a muro e si nasconde all’interno, a tentoni, nel buio, cerca un pannello sul fondo e quando lo trova a malapena trattiene un respiro di sollievo: lo fa scivolare di lato e davanti ai suoi occhi si apre uno piccolo tunnel. Si infila all’interno e rinchiuso il pannello, giusto in tempo per udire la porta della stanza spalancarsi, procede lungo la galleria. Deve avanzare carponi perché il soffitto non è abbastanza alto da permetterle di stare in posizione eretta; non è spaventata, anche se i tunnel, nascosti alla vista da un intricato sistema di decorazioni architettoniche, sono stati costruiti in caso i membri della famiglia si fossero trovati a dover fuggire da un assedio. Conosce perfettamente ogni anfratto e ogni svolta, quando era piccola li usava per giocare e non hanno segreti per lei; giunta ad un bivio, però, si blocca, senza sapere dove andare, Elsa è, con ogni probabilità, al sicuro, nessuno oserebbe attaccare la stanza della regina, non tanto perché è protetta da guardie, ma principalmente per via dei suoi poteri magici.  Senza rendersene conto gira a sinistra e segue il percorso fino a una botola in legno scuro, la superficie è percorsa da buchi di tarli e quando Anna spinge si apre senza fatica, rivelando la base di una torre non illuminata; richiude il passaggio dietro di sé e, rabbrividendo a contatto col pavimento freddo, si dirige verso la scala a chiocciola nascosta nell’ombra.  «Hans?» chiama piano salendo i gradini.  Il ragazzo l’ha sentita entrare, o meglio ha sentito qualcuno entrare, non si sarebbe mai aspettato che fosse lei; quando la vede Anna ha i capelli sciolti lungo le spalle e il corpo avvolto in una pesante camicia da notte in velluto color verde bottiglia, attorno al collo un leggero strato di pelliccia, i piedi sono scalzi e il viso pallido. È la prima volta che Hans le vede una simile espressione di preoccupazione sul viso e senza pensarci le si fa incontro.  «Anna! Cos’è successo? Che ci fai qui?»  «Oh» la principessa sembra realizzare solo in quel momento dove si trova e fa un passo indietro nel vederlo avvicinarsi. Il ragazzo si blocca e le tende la mano, non vuole spaventarla e non vuole che scappi, non sa perché si trovi lì, ma sente una nuova sensazione di ansia farsi strada dentro di lui.  «Ecco il cielo si è svegliato e quindi mi sono svegliata anche io e –»  «Anna» l’attira verso di sé e la circonda con un braccio guidandola verso il letto che la regina ha fatto installare nella stanza vuota.  La principessa si siede e si appoggia alla parete, tirandosi le ginocchia contro il petto e coprendo con il bordo dell’abito i piedi freddi; lo guarda e gli occhi le si riempiono di lacrime, non sa nemmeno cosa dire, sarebbe dovuta andare da Elsa.  Hans le accarezza il capelli e si siede di fianco a lei, passandole un braccio oltre