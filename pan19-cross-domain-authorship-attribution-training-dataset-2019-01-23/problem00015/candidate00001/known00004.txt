dire dove si trova.I grattacieli si elevano verso l'alto, ma Wally non riesce a vederne la cima; è come se la città fosse avvolta da un velo di nebbia, come se la notte non fosse abbastanza scura, abbastanza tetra. C'è odore di muffa in giro e ogni tanto da qualche tombino sale un getto di aria calda che si trasforma subito in condensa e va a fare compagnia alla nebbia; in lontananza si sentono le sirene della polizia, qualche sparo, delle urla. Non riesce a capire da che direzione arrivino, sembra che l'intera città stia urlando, lamentandosi e ripiegandosi su sé stessa, in una spirale di cemento e oscurità.Vorrebbe spostarsi, ma non sa bene dove andare e mentre cammina – e lui odia camminare – rabbrividisce leggermente e si accorge che quella non è nebbia, sono nuvole, talmente basse da coprire la città e ricoprirla da un velo bianco, sottile e impalpabile: sta nevicando. Trattiene una bestemmia, mentre sbuca su una strada male illuminata e decisamente troppo stretta per i suoi gusti, quindi lo vede: si rifrange tra le nubi, illuminando il cielo come un faro, una sagoma nera su fondo bianco. Batman. Batman?Non vuole nemmeno sapere come ci sia finito a Gotham City. Odia Gotham City.Quella città odora di marcio, di sogni infranti e speranze abbandonate, cupa e grigia come i cuori delle persone che la abitano. Non tutte, Wallman, non dire idiozie.Come ha fatto a non pensarci subito non lo sa bene nemmeno lui, forse è stata la botta in testa, perché in realtà, a pensarci bene, non gli è andata così male, può andare da Dick o da Paula o da Barbara, e avvisarli che sta bene, che non è morto. Forse non odia così tanto Gotham City. Cerca di raccapezzarsi, girando su sé stesso alla ricerca di un'indicazione, un cartello che gli dica in quale parte della città si trovi, perché inizia ad avere freddo, e fame. Soprattutto fame e Wally non sa mai come gestirsela la fame. Quando, infine, perde la pazienza, inizia a correre, il vento gli congela il naso e le orecchie, ma non ha importanza perché finalmente sta respirando e il suo cuore batte al ritmo giusto e il sangue scorre nelle sue vene come un fiume in piena.Si ferma di colpo di fronte a un edificio disastrato e scrostato, i mattoni si vedono in più punti e l'intonaco si stacca a pezza, cadendo sul marciapiede: a pensarci ora, non gli sembrava che la casa di Artemis fosse così messa male, ma non ha importanza, perché finalmente è riuscito a trovare un punto di riferimento, finalmente ha un'idea di dove si trovi. 

Vorrebbe attraversare la strada e correre da Paula per dirle di chiamare Artemis e avvisarla che sta bene e di venire a prenderlo (o magari venire tutti, con la bionave di M'gann che sicuramente sarebbe più comodo), ma scivola, o forse inciampa sui suoi piedi e improvvisamente si ritrova con il sedere per terra e una smorfia sul viso.Qualcuno ride. Wally sussulta.Non che non sia abituato alle persone che ridono di lui, ha sempre voluto far ridere gli altri, un sorriso è meglio di uno sguardo triste, o almeno così ha sempre pensato. Il problema è che quella risata la riconoscerebbe ovunque, è carica di cinismo e speranze infrante, come uno specchio che si rompe e andando in pezzi rovina tutto ciò che ha di fianco. «Ar...» le parole gli muoiono in gola.La ragazzina che ha di fronte è identica all'amore della sua vita; stessi occhi leggermente a mandorla, scuri come la notte, la carnagione olivastra che nella pallida luce notturna di Gotham  assume sfumature giallastre, e quei capelli biondi e quasi più lunghi di lei. È lì, in piedi di fronte a lui, a ridere della sua goffaggine, ed è Artemis. Wally ne è sicuro. Artemis com'era quando l'ha conosciuta, quasi sei anni prima.«Scusa, non volevo ridere di te» certo che voleva ridere di lui, ha sempre amato farlo.«Io-» Wally non sa cosa dire, si guarda intorno, spaesato, confuso, intorpidito; si rende conto di stare tremando – e non sa proprio se sia per il freddo o per lo shock. «Stai bene?» domanda la ragazza, si guarda attorno con aria circospetta, come se da un momento con l'altro si aspettasse di veder comparire qualcuno. E in realtà è così, perché se suo padre la vedesse chiacchierare con tanta gentilezza con uno sconosciuto di sicuro non ne sarebbe felice, non è così che l'ha cresciuta; per di più quel tizio ha l'aspetto di una persona buona, di quelle che a guardarle ti sale il diabete e no, non vuole proprio sapere perché indossi una tuta stracciata, né perché i suoi capelli siano così sporchi. A giudicare dall'odore deve essersi rotolato in qualche pozzanghera piena di fango, o più probabilmente per tutta Crime Alley. «No, non credo di stare molto bene» mormora l'uomo. Avrà quanti? Una ventina d'anni? Forse qualcosa in più. Magari ha preso una botta in testa…«In che anno