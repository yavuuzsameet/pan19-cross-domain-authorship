salvare me...-aveva sussurrato Xuan Feng e lo aveva guardato, le iridi di topazio azzurro colme di malinconia e un dolce sorriso sul volto pallido e sofferente.
-Cosa stai dicendo? Sei il mio migliore amico.-aveva sussultato, la voce incrinata dalla disperazione.
Un leggero sorriso aveva sollevato le labbra, rosse di sangue, dell'altro Re Saggio.
-Non voglio che tu muoia...-aveva spiegato, ma le ultime parole si erano spente in un accesso di tosse dolorosa, che aveva distorto i suoi lineamenti in una maschera di dolore.
Tian Wu, con delicatezza, lo aveva abbracciato, poi, lentamente, lo aveva disteso sul terreno, affinché non soffocasse. Davvero non poteva fare nulla per salvare il suo migliore amico?
Xuan Feng, con uno sforzo supremo, aveva sollevato la mano destra e l'aveva stretta debolmente attorno a quella di lui, che aveva compreso e ricambiato il gesto.
-Non lasciarmi da solo... Ti chiedo solo questo...- gli aveva chiesto e i suoi occhi, per alcuni istanti, avevano brillato di una luce malinconica.
Il guerriero aveva annuito, il cuore infranto dalla sofferenza, e con mano impacciata gli aveva sfiorato la testa. Dunque lui, il più potente dei Re Saggi, era impotente dinanzi all'agonia dolorosa del suo migliore amico?
-Resterò.-aveva detto semplicemente.
-Odio le scene melodrammatiche. Soprattutto quando sono inutili.-aveva esordito ad un tratto una voce a loro ben nota.
-Zen Chan?- avevano mormorato entrambi, sorpresi. Perché lui era lì?
Il loro compagno era a poca distanza da loro e il suo corpo sottile era avvolto da un'aura nivea, che sembrava riempire il bosco di un'energia vivificante.
Decine di fiori policromi sorgevano dalla terra, riempiendo l'aria di un gradevole profumo, e gli alberi prossimi alla morte palpitavano di nuova vitalità, appesantiti dal carico di foglie dai lucidi bagliori smeraldini e di frutta dalle forme varie.
Lentamente, Zen Chan si era chinato e aveva posato le mani sul petto di Xuan Feng, che si era profondamente addormentato, un leggero sorriso sul volto finalmente libero dal dolore.
Qualche minuto dopo, l'ascetico Sage King aveva placato l'emissione di energia e si era avvicinato a lui.
-Non preoccuparti per lui.Le sue ferite non erano mortali e, se non fossi stato ferito, avresti potuto curarlo anche tu.-aveva spiegato con voce calma l'altro e lo aveva curato.
In quel momento, aveva sentito il cuore libero da una oppressione insopportabile. Il suo migliore amico era salvo...
La morte era stata da lui stornata.
-Grazie, Zen Chan.-

-Ah! Ah! Ah! Sei sempre il solito!-esplose ad un tratto la voce divertita di Xuan Feng.
Tian Wu alzò lo sguardo dal libro e, per qualche istante, il respiro gli si fermò. Perché guardava il suo amico in un modo così diverso?
Un lungo hanfu bianco, ornato sulle maniche da elaborati ricami dorati e stretto in vita da una cintura celeste, scendeva lungo il corpo muscoloso del Re Saggio e, dall'orlo della tunica si intravedevano i piedi, nudi.
I suoi capelli candidi erano tenuti sollevati in forma allungata da uno spillone d'oro, da cui pendevano delle catenelle del medesimo materiale ornate di perle candide, scintillanti di bagliori nivei, e il suo collo era cinto da una collana d'oro, terminante in un'acquamarina che sembrava racchiudere nei suoi cristalli il colore del cielo.
-Mi avevi detto che dovevi dirmi qualcosa. Di che si tratta?-chiese brusco il maresciallo dei cieli e le sue iridi si fissarono, indagatrici e attente, in quelle del compagno.
Il guerriero controllore delle tempeste si irrigidì. Lo sguardo del suo amico, in quel momento, lo faceva sentire nudo e indifeso...
Eppure, doveva dirgli la verità.
Aveva perso moltissimo tempo godendo della disponibilità di dee graziose, ma nessuna aveva preso il suo cuore.
Anzi, dopo ogni esperienza, sentiva la morsa dolorosa dell'insoddisfazione straziargli l'anima...
E invece quel suo amico brusco e orgoglioso lo aveva legato a sé!
E solo nel corso di quella guerra aveva compreso i veri sentimenti che lo legavano al suo fraterno e ruvido amico.
Con passo leggero, si avvicinò a Tian Wu, gli prese il volto tra le mani e, dopo alcuni istanti, lo baciò sulle labbra.
L'altro Re Saggio appoggiò la mano destra sulla nuca del più giovane e, con una leggera pressione delle dita, lo indusse ad approfondire il contatto. Amore.
Quando le loro labbra si erano sfiorate, la verità di quel legame così profondo era balenata luminosa nella sua mente
Amava quel suo amico che, oltre una maschera di allegria e vivacità, nascondeva un animo nobile e puro.
Qualche minuto dopo, i volti dei due guerrieri si separarono e le mani di Xuan Feng, lievi come fiocchi di neve, sfiorarono il volto di Tian Wu. Gli piacevano quei lineamenti duri, ma regolari...
-Ti amo.-gli confessò con semplicità. In quel momento, una quieta felicità spirava nel suo cuore, simile ad un vento di primavera.
Il suo amico più caro ricambiava i suoi sentimenti con la medesima intensità, ne era certo.
Mentre lo accarezzava, aveva scorto sul suo volto magnifico l'ombra