, cercando di trovare una spiegazione al comportamento del moro. Poteva ancora avvertire il suo tocco sulle labbra, così come la tensione che riempiva l’aria e rallentava i suoi movimenti, impedendogli di girarsi. Sasuke aderì col torace alla sua schiena, lasciando correre il respiro caldo sul collo del ragazzo, finché all'improvviso lo morse, affondando i denti nella pelle dorata. Naruto sentì le gambe cedere nello stesso istante in cui un boato gli esplose nel cervello e istintivamente piegò il collo, lasciando che Sasuke vi imprimesse una scia di marchi rossi mentre le sue mani scivolarono in avanti, sfiorandogli il ventre. Dio! Nemmeno nei suoi sogni più spinti – e ne aveva avuti. Oh, se ne aveva avuti – le sensazioni erano state così intense.

"Sasuke..." Il ragazzo tentò di appigliarsi al suo ultimo barlume di lucidità ma la mente sfuggiva, sinuosa, impedendogli di afferrare qualunque pensiero. Si sentiva come ubriaco.

"Lo so che mi vuoi," mormorò il moro, trovando la conferma delle sue parole nell’eccitazione che incontrò sotto le dita.

Naruto tremò, senza fiato, voltandosi in cerca dell’altro. Gli rubò un bacio, poi un altro, famelico, correndo con le mani nei capelli scuri e lasciandosi stordire dal suo sapore. Lo toccò sulla schiena, sui fianchi e poi – curioso – sotto la maglietta, a scoprire la consistenza della sua pelle. Sasuke afferrò una ciocca bionda, fissando Naruto negli occhi, respirando a un soffio dalla sua bocca. Uno scambio di sguardi reso liquido dalla consapevolezza di quello che sarebbe successo, prima di precipitare nuovamente l’uno nell’altro. Si sarebbero persi, bruciati, ma nessuno dei due si sarebbe fermato.

I vestiti formarono una scia silenziosa fino alla camera da letto. Sasuke sospinse Naruto sul letto, sfilandogli i boxer un attimo prima di liberare anche se stesso dall’ingombro degli ultimi indumenti. Naruto fece appena in tempo a raggiungere il suo comodino – e il lubrificante conservato al suo interno – prima che Sasuke gli stringesse  i polsi, forte, sovrastandolo. La sensazione dei loro bacini premuti l'uno contro l'altro fu troppo intensa per poter trattenere oltre i gemiti e istintivamente Naruto sollevò i fianchi, ricercando un maggiore contatto, beandosi dei movimenti dell’altro ragazzo.

La stanza si riempì di suoni umidi e sospiri, mentre entrambi scivolavano tra le spire di un piacere troppo a lungo negato, perdendo il contatto con la realtà.

Naruto lasciò che Sasuke lo preparasse come meglio desiderava. La testa vorticava, leggera, mentre il ragazzo si abbandonava alla sensazione di essere penetrato dalle dita dell’altro. Persino il letto, alle sue spalle, perse consistenza, mentre Sasuke chiamava il suo nome – lo invocava – sfiorandogli il sesso per concedergli un minimo di sollievo. E quando Sasuke entrò in lui, gemendo piano, persino il dolore si trasformò presto in estasi. Le sensazioni si rincorsero e si amplificarono, totalizzanti, mentre i movimenti divennero più fluidi e profondi. A una spinta particolarmente forte Naruto gettò indietro la testa, urlando. Calore. C’era calore ovunque.

Sasuke pretese ogni cosa del biondo, reclamandone ogni sospiro e bramando la consapevolezza di essere la sua completa fonte di piacere, beandosi delle mani del ragazzo tra i capelli, delle sue unghie sulla schiena. Sollevò le gambe dell’altro, avvolgendole intorno alla vita e affondando in lui con maggiore abbandono mentre con una mano gli avvolse il pene, stimolandolo. Naruto sentì sopraggiungere l’orgasmo come un’esplosione che scoppiò nel cervello e nel sesso, travolgente. Aveva cercato le labbra di Sasuke, un attimo prima di venire.

Sasuke sorrise, ben sapendo che Naruto non l’avrebbe notato, troppo occupato a riprendere contatto con la realtà. Sollevandosi fece voltare il biondo, lasciando che trovasse una posizione comoda tra le lenzuola sfatte prima di entrare nuovamente in lui, ammaliato dal movimento languido della sua schiena in risposta alle spinte profonde.

Naruto si puntellò sui gomiti, sollevando i fianchi per andare incontro al ragazzo alle sue spalle mentre nuovi sospiri presero forma.

Il moro non ebbe bisogno di conferme per capire che Naruto era ancora eccitato.

"Sasuke..." implorò.

"Dillo."

Il biondo gemette, senza fiato.

"Dillo, Naruto. Voglio sentirtelo dire."

"Ti prego. Ah! Ti prego Sasuke, fammi venire di nuovo."

Il ragazzo sentì la mano del moro avvolgere la sua erezione. "Tutte le volte che vuoi, Naruto. Tutte le volte che vuoi."

Naruto affondò il viso nelle lenzuola, sospirando. Quella sarebbe stata una lunga notte.

*^*^*^*^*^*^*

Naruto si rigirò pigramente nel letto, schivando i raggi del sole che inondavano la stanza di luce, infiltrandosi tra le imposte socchiuse. Stiracchiò i muscoli, ancora avvolti dal torpore, lasciando che gli ultimi ricordi di un sogno sfumassero nella memoria. Ricordava un cielo azzurro e nuvole spumose. Ricordava la pioggia assieme al sole e la meraviglia di scoprire gocce di pioggia scintillanti come diamanti. Qualcuno chiamava il suo nome, cercando di farsi udire al di sopra del turbinio del vento. Per un attimo gli era parso di udire la sua stessa voce e aveva catturato un pensiero. Doveva ricordare qualcosa di importante.

Il ragazzo si sollevò di scatto, soffocando un lamento quando la luce gli ferì gli occhi, impietosa. Impiegò qualche secondo per mettere