una di loro informare orgogliosamente le amiche del fatto che avrebbe scopato lo stesso. Sasuke si trattenne dal ruotare le pupille così all'indietro da scorgere l'inferno, limitandosi invece a posare la nuca contro il muro sul quale era appoggiato. Non che fosse ovviamente il ciclo mestruale il problema – quando succedeva a Karin e si piantava a letto, toccava a lui e agli altri due a turno andare al supermercato per comprarle gli assorbenti –, quanto più la loro sfacciataggine nel rapportarsi praticamente ad ogni cosa. Le donne era fastidiose sotto più punti di vista e anche se aveva delle amiche e cercava di non fare di tutta l'erba un fascio, se ne teneva alla larga. Non credeva ci fosse un motivo specifico, lui diceva che era nato così e basta, ma se radicati nel profondo c'erano una serie di ragioni che non riusciva a comprendere, allora sicuramente quella era una delle cause del suo poco interesse verso il sesso femminile.

Spostò l'attenzione altrove, tra la gente che aveva di fronte. Nel momento esatto in cui sollevò lo sguardo, i suoi occhi incrociarono quelli azzurri di Naruto Uzumaki, che stava attraversando la sala con addosso Kiba Inuzuka, intontito dall'alcool. Sasuke ci mise un po' a rendersi conto che lo stava fissando probabilmente da una manciata di secondi. Inarcò un sopracciglio e Uzumaki gli sorrise di rimando, stringendo la presa attorto ai fianchi di Kiba. Sasuke incrociò le braccia al petto, prendendo a giocare con il piercing alla lingua. Tra di loro non scorreva buon sangue, non riuscivano ad andare d'accordo e approfittavano di ogni momento libero per darsi sui nervi. O almeno Naruto, che sembrava tenerci molto ad infastidirlo. Per quanto gli riguardava, invece, Sasuke se aveva due minuti per sé, preferiva ignorarlo. Uzumaki era amico di tutti ma compagno di nessuno. Si conoscevano dalle medie e se aveva imparato qualcosa da lui, allora questo qualcosa era la superficialità con cui usava la parola amicizia e ti chiamava amico.

La vibrazione continua del proprio cellulare contro allo stomaco lo distrasse. Distolse per un attimo l'attenzione e prese il telefono, accettando la chiamata in entrata di Suigetsu. Quando si portò l'aggeggio all'orecchio e risollevò lo sguardo, Uzumaki era sparito.

«Suigetsu.» dall'altro capo della cornetta sentì un'esplosione di chiasso enorme e per riflesso allontanò di qualche centimetro il cellulare dall'orecchio. Controllò il nome sullo schermo e poi provò a chiamarlo di nuovo, in tutta risposta poco dopo lo sentì urlare.

«Sasuke, perdonami! Sto venendo da te, dove sei?»

Era difficile comunicare, quando il volume della musica era probabilmente settato al massimo. Lui d'altronde doveva trovarsi nel cuore della festa, perché altrimenti non avrebbe avuto senso smuovere mari e monti per avere gli inviti.

«Sono vicino ai bagni, muoviti.» gli disse, e dopo un paio di «   Che hai detto?!  » e «    Dove precisamente? », lo sentì ridere ed esclamare «   Ah, eccoti, ti ho visto! »

Staccò la chiamata e si rimise il cellulare in tasca. Non aveva capito da che parte proveniva e quindi da dove sarebbe sbucato, anche se gliel'aveva provato a spiegare. Tutto sommato, però, l'intervallo tra la chiamata e il vederlo spuntare zompettando dalla massa di gente durò il tempo di un battito di ciglia.

«Uchiha, non ci speravo più!» gli si gettò addosso, abbracciandolo. Sasuke avrebbe avuto qualcosa da ridire in quanto ad usi legittimi di telefoni e organizzazione, ma decise di conservarsi la ramanzina per dopo.

«Sorvoliamo, Suigetsu.» e Suigetsu rise, baciandogli una guancia.

«Per fortuna so come farmi perdonare.» gli mormorò contro alla pelle, mordendo appena quella porzione pallida di carne che aveva precedentemente graziato di un bacio. Gli circondò il collo con le braccia, accarezzandogli la nuca con fare lento. Sasuke sollevò le sopracciglia, spezzando la linea delle labbra in un sorriso lievemente accennato.

«Oh, grazie al cielo lo sai.» si tolse una mano dalla tasca della felpa e la portò a scivolare piano lungo la schiena di Suigetsu, vestito di tutto punto con tanto di cravatta. Gli strinse una natica, tastandone la morbidezza perfetta sotto al palmo. Provocò nel compagno una risata, che gli prese il polso e si allontanò, incominciando a trascinarlo via.

«Amo quando fai l'impaziente, ma il culo te lo do dopo.»

Il rapporto che aveva con Suigetsu era del tutto equilibrato, poteva definirlo il proprio migliore amico, in qualche modo. Erano amici che sapevano come divertirsi, senza impegno e spassionatamente. Niente legami, oltre la solida e consolidata amicizia e gelosie inutili a rovinare il rapporto. Entrambi al di fuori delle rispettive camere da letto avevano le loro relazioni ed erano perfettamente consci dei propri bisogni. Forse era stato questo ad averli spinti ad essere i reciproci buco e cazzo di riserva, ma per come la vedeva Sasuke, non ci doveva essere per forza un buon motivo per portarsi a letto qualcuno.

«Gli altri ci stanno aspettando.» continuò, intendendo per altri, i membri di un surrogato di gruppo che con gli anni si era venuto a creare e del quale loro due, Jūgo e Karin facevano parte.

Li stavano aspettando seduti su dei divanetti, nella parte di