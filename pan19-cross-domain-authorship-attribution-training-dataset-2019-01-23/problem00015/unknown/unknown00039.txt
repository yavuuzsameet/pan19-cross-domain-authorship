in grado di riportare indietro. Per quella donna così bella e così forte che non era riuscito a far sorridere mai. E per quel bambino dagli occhi di un Dio, inghiottiti troppo presto in quell'Inferno di mondo,  che lo stava guardando morire. Pensò che, in fondo, tutta la sua vita era stata un fallimento. Una sconfitta. Chiese perdono, piangendo, perché non era riuscito a trovare il Sole prima che questo si spegnesse. Prima che affondasse insieme a lui.

Tsunade, guardando il suo villaggio distrutto, pianse tutte le lacrime che non aveva versato in passato.
Non era più la donna forte di un tempo. Forse non lo era mai stata. Aveva lentamente perso tutto. Aveva perso tutti. Senza più sostegni anche il Fuoco più vivo soccombe al vento. Senza più Sole, nessuna Ombra* può riflettersi sul terreno. Senza Sole anche il Fuoco si spegne.

 

 

Sasuke non pianse quando i suoi occhi di fuoco si spensero.
Perché in fondo questa era la fine che si aspettava. Perché sapeva di non meritare niente di più. Perché tutte le sue lacrime le aveva già piante in passato vedendo il suo Sole morire*. Quasi sorrise nel sentire il calore del Sole farsi più tenue sulla sua pelle lacerata. Quasi sorrise a quella tenera illusione. Sorrise, lasciandosi morire. Aveva vissuto di illusioni*. Non gli parve poi strano morirne. Perché il Sole non può spegnersi una seconda volta.

Naruto, tremando sulla terra bagnata di sangue, tentò di non piangere.
Ma quando il cielo che portava negli occhi iniziò ad offuscarsi, gli sembrò di tornare a quel suo primo giorno d'Accademia. Quella solitudine gli sembrò così lontana, come un ricordo sbiadito al Sole. E pianse tutte quelle lacrime che aveva giurato di non piangere quando, in quell'azzurro si rispecchiò colui che gli giaceva accanto senza vita. Lui che era vissuto solo e, in solitudine, morto. Si affievolì il suo Sole, che così forte aveva brillato, prima di spegnersi completamente.

Sakura non pianse quando morì.
Le sue lacrime le aveva già piante tutte in quel giorno lontano. Non era mai stata una persona forte. Lo diventò continuando a vivere. Imponendosi di vivere. Lo diventò attendendo la morte. Lo diventò attendendo invano quel Sole ormai spento. Lo diventò illudendosi di un Sole che, ne era conscia, non si sarebbe mai più riacceso.

 

 

 



*

 

 

Orochimaru aveva un sogno.
Solo uno. Troppo grande perché potesse avverarsi. Troppo impossibile. Egoistico, terreno. Suo e suo soltanto. Avrebbe sacrificato tutto per quel sogno. Aveva sacrificato tutto per quel sogno. Avrebbe dovuto splendere più del Sole, giunto al culmine. Ma non ha nemmeno brillato quando, invece, si è spento.

Jiraya aveva tanti sogni.
Così tanti che quasi non si sorprese del fatto che nemmeno uno, alla fine, si era avverato. Aveva sempre sognato un futuro che brillasse più Sole. Eppure non era riuscito nemmeno a proiettare la sua ombra sul terreno. Aveva sempre sorriso anche quando il suo cuore piangeva. Aveva voluto vivere nell'ombra del Fuoco per non sentire il calore del Sole. La pioggia battente gli affogò il cuore. Eppure, ironicamente, non riuscì mai a spegnere le sue speranze.

Tsunade non aveva sogni.
Credeva di non poterne più avere. Ne aveva avuti tanti, da bambina. Tanti quanto i raggi di quel Sole che lentamente venne privato di ogni sua luce. Ma non si possono togliere i raggi al Sole. Perché il Fuoco si estingue nelle sue ceneri. E osservando quelle ceneri ormai fredde, credette di non essere più degna d'avere dei sogni. Non ne ebbe più.

 

 

 

Sasuke aveva un sogno.
Un obiettivo. Solo uno a cui dedicò tutto se stesso. Lo raggiunse e si maledì mille e mille volte di averlo fatto. Non ebbe più pace, poi, almeno fino a quando i suoi occhi non si chiusero per sempre. Trovando finalmente quella pace che non ebbe mai in vita. Raggiungendo quell'obiettivo che era stato il perno di tutta la sua vita. Chiedendogli perdono. Forse in quelle tenebre, per un momento, il Sole ha brillato anche per lui.

Naruto aveva tanti sogni.
Voleva essere amato quando sentiva di non dover essere amato. Voleva diventare ciò che non sarebbe mai diventato. Voleva salvare chi non poteva essere salvato.  Aveva sempre puntato al Sole. Eppure finì bruciato da quegli stessi raggi. Nel cercare, morente, l'ultima traccia di quel calore, nel vedere quei sogni morire davanti a lui, comprese che un Sole che brilla solo per metà, non scalda mai abbastanza.

Sakura non aveva sogni.
Ne aveva avuti fin troppi quand'era bambina. Sciocchi, pretenziosi. Umani. Poi, quando quei due corpi vennero sepolti, decise che non era più degna d'averne. Sepolse i suoi sogni con loro. Sepolse il Sole con loro.

 

 

 



*

 

Orochimaru non ebbe rimpianti quando la spada trafisse quel cuore che aveva creduto immortale. O forse ne ebbe fin troppi. Ma, come il bianco serpente, assaporò fino in fondo quell'ultimo Sole cocente, danzando nell'aria infuocata, per poi cadere in un lungo, eterno letargo. Voleva essere il padrone del mondo. Non riuscì ad esserlo nemmeno della propria vita. Non aveva avuto quella fortuna che gli era