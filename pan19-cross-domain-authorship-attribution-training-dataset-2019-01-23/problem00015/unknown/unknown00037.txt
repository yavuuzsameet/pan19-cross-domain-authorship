caduta a pezzi. Non aveva mai vissuto la perdita di un amico, di un vero amico, la morte di qualcuno così giovane come lo era Neji Hyuuga. Aveva pensato che neppure qualcosa del genere lo avrebbe spezzato – il testardo Rock Lee, l’ingenuo Rock Lee, il Rock Lee dal cuore tenero, che si disperava per i suoi limiti, ma che poi era capace di alzarsi di nuovo, lui lo aveva creduto –, ma così non era stato.
Aveva realizzato che era colpa di gente come lui – ninja che credevano nel mestiere di essere ninja – se Neji era morto. Praticamente, era come se l’avesse ucciso lui stesso.
“Non ero preparato.” Aveva pensato, dopo aver stretto un’ultima volta il corpo di Neji. “Tenten era molto più preparata di me.”
Lo aveva creduto. E in parte lo credeva ancora.
Gai-sensei e la sua risolutezza l’avevano riportato verso la luce ancora una volta, comandandogli di non piangere, e il conforto ricevuto da Tenten, che invece di piangere il suo compagno si era preoccupata per lui, per i vivi, gli aveva dato forza.
Poi, dopo il ritorno a casa, ogni cosa era crollata nuovamente.
Si era reso conto di non poter più credere nel suo nindo, e, quel che è peggio, si era reso conto che nulla a Konoha era veramente cambiato. Era solo tutto diventato più triste, più disilluso. Ma nessuno aveva ancora fatto nulla. Preso da altro, Naruto ancora esitava a trattare con Hiashi Hyuuga per fare in modo che il sogno affidatogli da Neji divenisse realtà: che la divisione tra casata principale e casata cadetta cessasse di esistere.
Sembrava che tutti si fossero chiusi in una propria bolla di sapone. Un sapone molto spesso, che creava pareti solide, crudeli, pronte a sbarrare la strada a qualsiasi cosa che potesse vagamente stuzzicarle e magari farle esplodere.
Nessuno si accorgeva di cosa stava succedendo. A nessuno, alla fin fine, pareva importare più di tanto di Neji. Si era concluso tutto, ancora una volta, con qualche frase buonista, qualche credenza che doveva considerarsi di un valore incommensurabile e a cui tutti gli abitanti dovevano credere e fare affidamento, qualche parola completamente inutile.
Rock Lee aveva provato ancora una volta a sentire il Neji che serbava nel cuore, la volontà ardente per cui aveva deciso di sacrificarsi. Ma per quanto cercasse dentro al suo cuore, non riusciva a trovare un riscontro in quello per cui Neji era morto e ciò che accadeva in quel momento a Konoha.
Persino Tenten e Gai-sensei dopo la guerra si erano rivelati distrutti, esausti, stanchi nell’animo e nel corpo, non più fisicamente capaci di trasmettergli forza, un sostegno morale, principi in cui credere.
Ora Lee credeva solo all’importanza dei legami che intercorrono tra le persone. Ed uno dei suoi legami più importanti era stato strappato via e rubato da questo mondo, in parte per colpa sua.
Abbassò il capo, preso da pensieri che lo avevano già ghermito mille e mille volte.
“Lee.” Lo richiamò Tenten, preoccupata.
“Sto bene, Ten-chan. Ho solo un po’ di giro alla testa.”
“Allora è meglio che io ti riporti il più presto possibile al tuo letto. Ce la fai a stare qui seduto finché non vengo visitata?”
Lee annuì. “Certo.”
“Devi aspettarmi qui, capito? Ti aiuto io a tornare su al tuo reparto.”
Si vedeva che Tenten era stanca, esausta anche lei per quello che era successo, ma quando poteva rivelava in tutto e per tutto la sua forza di donna. Intanto, per non farsi cogliere dai pensieri e dalla disperazione per il lutto che la loro squadra aveva vissuto, si dava da fare ad aiutare i suoi genitori, entrambi civili. Sua madre gestiva una panetteria, e forniva i suoi prodotti agli ospedali e agli orfanotrofi. Tenten, ferite permettendo, l’aiutava a distribuire il cibo ed a fare giocare i bambini senza famiglia. Aveva costruito loro un tiro a segno e dei percorsi sugli alberi, ma nessuna arma giocattolo, se non quelle per tirare al bersaglio. Aveva poca energia, ma riusciva ancora a spenderla bene. Aveva affermato che con gli anni aveva imparato a farlo. Non diceva a nessuno che a volte sentiva l’imminente bisogno di andare in missione e usare le proprie armi contro qualcuno, che si svegliava durante la notte immaginandosi rumori di una battaglia, che a volte aveva voglia di combattere, uccidere un altro essere umano.
Avevano vissuto per quasi un anno sul chi va là, con la necessità di una concentrazione costante e precisa, perché occorreva precisione per ogni attacco agli Zetsu. Almeno non avevano dovuto uccidere delle persone, ma l’abitudine rimaneva, e la sete di usare ancora quella concentrazione era forte. Essere ninja era quello che sapevano fare, e usare le loro abilità era diventata un’abitudine e una droga. Da un lato erano esausti e desideravano rimanere fermi, dall’altro sentivano mani e piedi che prudevano, e il bisogno di rimettersi a fare quello che sapevano fare al fine di non impazzire.
Tenten fu chiamata da un’infermiera, e Rock Lee si preparò ad aspettarla.
Il team Gai era stata una famiglia così delicata. Folle, ma dall’