lo sguardo e lo fissa per qualche secondo, prima di trovare la forza di rispondere.

«Lo so».

È in quel momento che ritorna Kisame, con un bicchiere pieno e un sorriso sul volto; non ci aveva mai fatto caso prima, ma Sakura nota in quel momento che i suoi denti sono stranamente appuntiti, o almeno più del normale, si accorge anche di avere ripreso a respirare, perché sa anche lei che ora che non sono più soli l’interrogatorio è finito.

«Ho bisogno di una boccata d’aria» mormora piano, mentre la gente si fa largo per tornare a sedersi.

«Ti accompagno» esclama Kisame, sollevando la sua birra e facendole cenno di seguirlo «Sul retro c’è un giardino fighissimo, devi vederlo!»

Il giardino c’è davvero e non è per niente male, piccolo, ma curato e molto verde; fiordi colorati sono raccolti in piccole aiuole e un muretto di circa un metro lo separa da un’altra proprietà. Vi si appoggiano, lasciando in bilico i bicchieri sulla cima e Sakura chiude gli occhi, respirando l’aria fresca della sera.

«Tutto bene?» domanda l’amico (e sì, Sakura si domanda se sia il caso di considerarlo in questo modo, forse potrebbe essere il caso).

«Sì, è stato solo inaspettato, ecco».

«Cosa? Incontrare Itachi?»

«Non sapevo che vi conosceste, insomma, quante possibilità c’erano?»

Kisame solleva le spalle e sorride: «Più di quante tu creda, hai mai sentito parlare della teoria dei sei gradi di separazione?»

Sakura scuote il capo, perplessa; è mai possibile che tutte le persone con cui parla ultimamente non facciano che tirarle fuori cose di cui non ha mai sentito parlare in vita sua? Prima Tsunade, poi Itachi e ora pure Kisame.

«È una teoria sociologica secondo la quale ogni persona può essere collegata a qualsiasi altra persona nel mondo attraverso una catena di conoscenza e relazioni composta da non più di cinque persone. Quindi come vedi non era così strana come possibilità, quella di conoscerci intendo. Magari prima o poi ci saremmo conosciuti comunque e a farla veloce abbiamo due soli gradi di separazione, visto che sei la ex ragazza del fratello del mio vicino di casa».

«Mi sembra una teoria un pochino tirata».

«Ma verificata e comprovata, quindi mi spiace, Cupcake, ma questa volta ho ragione io!»

Sakura scoppia a ridere, divertita.

«Non sapevo fossi un esperto di sociologia».

«Ci sono un sacco di cose che so, sarò anche solo un meccanico, ma non sono un idiota».

«Non intendevo insinuare che lo fossi!»

«Lo so, lo so, non preoccuparti» la tranquillizza l’uomo appoggiandole una mano sul capo «Cioè, chiaramente è capitato, più volte, ma non certo in questo caso, non mi hai mai fatto sentire da meno per via del mio lavoro o della mia istruzione».

«Saprò anche essere spocchiosa, ma non sono una stronza» fa notare con gentilezza Sakura, sorridendo appena.

«Però non ti va comunque di parlarmi della tua vita, giusto?»

«Non è proprio così, è solo che mi fa strano, nel senso Itachi è il fratello di Sasuke ed è un po’ imbarazzante parlarne con lui».

«Sì, ma non ti ho chiesto di parlarne con lui, ma con me, sempre che ti vada. Non mi sembra che tu sia troppo propensa a parlarne con i tuoi amici».

«Guarda che ce l’ho già una psicologa, non serve che mi psicoanalizzi anche tu!»

«E non mi sembra che tu sia troppo sincera nemmeno con lei».

Sakura si siede sul muretto a cui sono appoggiati, fissando un punto indefinito davanti a sé, nella penombra male illuminata del giardino.

«Hai presente» comincia a voce bassa «quello sguardo mortificato che ti rivolgono ogni tanto le persone che consci? È uno sguardo di pietà mista a dispiacere e tu senti che, anche se non credono di farlo, ti stanno giudicando. Dietro ai loro sguardi è nascosta una preoccupazione che non vorresti vedere perché raggiungono conclusioni a cui tu non vorresti arrivassero, spesso sbagliate, affrettate e senza alcuna base logica. Hai presente?»

«Temo di sì» risponde Kisame, passandole un braccio attorno alla vita con fare protettivo e lasciando che la ragazza gli appoggi il capo contro la spalla.

«Ultimamente mi sembra che mi guardino tutti così, tutti a chiedere “Sakura stai bene?”, “Sakura ce la fai?”, “Sakura che cosa vuoi davvero?”, non so nemmeno cosa vorrò fare domani, figurati se so cosa voglio fare con Sasuke. Se fosse così facile questa situazione non sarebbe durata così a lungo».

«Si preoccupano, ti conoscono molto meglio e da molto più tempo di me, quindi credo sia normale» le fa notare Kisame «E a quanto ho capito non doveva essere una relazione sanissima la vostra».

«Forse no, ma ha davvero importanza? Eravamo felici, siamo sempre stati felici. Sì, certo stare con Sasuke non è mai stato facile, ma io lo am-»

«Lo ami?»

«Sì, cioè no, cioè non so. È complicato, ok? Non era comunque quello il punto. Il punto è che puoi stare con una persona problematica