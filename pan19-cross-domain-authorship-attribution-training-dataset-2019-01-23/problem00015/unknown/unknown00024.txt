passa per la testa è che probabilmente quell’acqua non saprà di ferro e terra come quella della sua borraccia.

Il proiettile perfora il vetro e centra Yamato in fronte, e quando il ragazzo cade, i suoi compari non si girano nemmeno per soccorrerlo, consapevoli che quello è l’unico momento in cui possono cercare di colpire il nemico, individuando il punto da cui ha sparato. Il loro compagno rimane a terra, immobile, e solo quando Kakashi, con un tiro estremamente accurato, dichiara di avere preso il cecchino, Obito si avvicina e gli passa una mano sugli occhi fino a chiuderli, prima di fare cenno agli altri di lasciare l’abitazione.

È sempre così ultimamente e non c’è pace per nessuno, non c’è tregua.

 

Poco fuori dalla città, la squadra guidata dal Maggiore Asuma procede a bombardare in fila tutti gli edifici in cui i Tedeschi potrebbero nascondersi. Sono armati di cannoni Bofors da 40mm i cui proiettili hanno una massa sufficiente per far saltare una chiesa intera con un solo colpo, 900 grammi di pura distruzione.

«Gente, se siete pronti possiamo darci alla trebbiatura!» esclama Chouji, un giovane dal sorriso allegro e il fisico appesantito, nonostante le privazioni di quella campagna militare.

«Meno entusiasmo e più mira» gli fa notare Asuma, indicando i covoni di grano in fondo alla strada.

Ultimamente si sono resi conto che i Tedeschi hanno iniziato a camuffare le loro truppe dietro a grossi cumuli di paglia, oltre i quali si trovavano le case; a pensarci bene non è un’idea stupida, perché chi mai sparerebbe a un covone? Che senso avrebbe?

«Mirate. I vostri Bofors non sono dei giocattoli, vediamo di far saltare per aria qualcosa».

Shikamaru, il suo secondo in comando, sbuffa svogliatamente, accendendosi una sigaretta e prendendo la mira con la consapevolezza che una volta che il proiettile arriverà a destinazione non rimarrà più niente, né del covone, né degli edifici retrostanti, né, tantomeno, dei Tedeschi.

Quando dopo qualche ora vengono raggiungi dalla divisione di Morino si stupiscono nel vederli trascinarsi dietro un gruppo di prigionieri e, quando Ibiki, Asuma e Kakashi si riuniscono per discutere, agli uomini pare quasi assurdo, perché, insomma, i regolamenti su come trattare i prigionieri sono piuttosto chiari e c’è ben poco di cui parlare.

«Noi non uccidiamo i prigionieri» borbotta Kakashi avvinandosi «Non uccidiamo i prigionieri».

«Scusa, cosa? Cosa stai dicendo?» domanda Obito con gli occhi fuori dalle orbite «Noi non vogliamo ucciderli!»

«Infatti sì, mi sembra che vi stiate preoccupando per niente» concorda Shikamaru, sbuffando ancora.

«Non sapete chi siano, vero?» chiede Asuma, avvinandosi e passandosi stancamente una mano sugli occhi.

«Dovrei saperlo?» Obito allunga il collo per osservare i ragazzini troppo cresciuti che ha contribuito scortare fino a lì, e sì, alcuni sono incredibilmente giovani, sembrano avere sedici, diciassette anni, forse alcuni sono anche più piccoli «Saranno un gruppetto di Fritz e Hans e Karl, magari quello lì che pare un tredicenne si chiama Piscialetto. Che cazzo ne so di chi siano!»

«Avete mai sentito parlare della dodicesima divisione Panzer SS? È formata tutta da esponenti della gioventù Hitleriana. Ragazzini per lo più, basta guardarli… In tasca invece del tabacco gli abbiamo trovato caramelle e-».

«Aspetta» lo interrompe Shikamaru, impallidendo leggermente «Li ho già sentiti… Non mi dire che sono quelli che uccidono i prigionieri!»

«Cosa scusa?»

«Sì, ho sentito che usano metodi di combattimento piuttosto sleali e non si fanno problemi a fucilare i prigionieri, hanno fatto fuori anche alcuni membri della compagnia D» continua il giovane, cercando negli occhi dei suoi superiori una smentita che non arriva.

«Bastardi» mormora Obito tra i denti, sentendo una furia ceca montargli dentro.

Kakashi gli appoggia una mano sulla spalla e scuote piano il capo, ripetendo come in un mantra, come se volesse convincere più se stesso che l’amico: «Noi non uccidiamo i prigionieri».

 

I bombardieri arrivano il mattino successivo e sono ben pochi quelli che, durante la notte, hanno avuto la fortuna di allontanarsi dalla zona. Gli uomini non sanno perché arrivino solo in quel momento, né hanno idea di come mai ne arrivino così tanti, ma il cielo si riempie di puntini scuri che procedono tutti in direzione di Caen, uno stormo omogeneo di più di duemila aerei, tutti bombardieri, tutti messaggeri di morte.

«Ehi gente! Ehi, guardate!» esclama Obito non appena li vede.

«Sono i nostri ragazzi!» gli dà manforte Chouji, togliendosi l’elmetto e iniziando a sventolarlo verso l’altro, mentre tutto il resto della compagnia salta in piedi, con il naso rivolto verso l’alto «Bombardateli, ragazzi, bombardateli!»

Quando però i portelloni si aprono e le bombe cominciano a cadere, ci vuole poco per rendersi conto di essere un bersaglio facile; da quella distanza non si distinguono alleati e nemici e non ha importanza dove vadano a schiantarsi i proiettili, purché esplodano, purché facciano danni, purché uccidano.

La terra si solleva in grandi ondate di polvere che impedisce la vista ed entra negli occhi, senza riguardo alcuno per gli uomini che vanamente cercano un riparo; c’è chi si nasconde sotto