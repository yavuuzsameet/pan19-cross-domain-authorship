occhi dell’ultimo degli Uchiha.  In questi anni ho tentato più volte di penetrare il suo  segreto: di indossare i suoi panni per anticiparne le mosse, ma non sono mai  riuscita nel mio intento, perché anche a raccogliere le voci, quel che ne ho  ricavato non è che un quadro lacunoso e banale. Non l’Inferno che me l’ha  portato via.  Cosa accadde davvero la notte in cui la luna si tinse di  rosso e degli Uchiha non rimase che l’eco dei singhiozzi di Sasuke?  Ero solo una bambina: potevo permettermi di non sapere.  Era solo un bambino lui: un istante prima, almeno. Dopo non è  stato più niente.  Ricordo vagamente il discorso che tenne in Accademia. La sua  voce senza sfumature e senza colore. Non ci vedeva affatto. Non vedeva me. Il  suo sguardo, probabilmente, cercava già Itachi. Itachi Uchiha.  L’assassino del proprio migliore amico.  Il parricida.  Il matricida.  L’esecutore del più efferato olocausto la Foglia abbia mai  registrato.  Un’ecatombe dell’ambizione, in cui Sasuke è rimasto  coinvolto.  No: non credo più si sia salvato. Tra le vittime di quella  notte c’era anche lui.  Quando Sasuke fu avvelenato da Orochimaru nella Foresta della  Morte rimasi a vegliarlo per ore intere. I miei sensi non erano abbastanza  lucidi, eppure mi parve, a un tratto, avesse mormorato il nome di suo fratello.  Io non credo davvero all’odio di Sasuke. Non ci crede neppure  Naruto, che pure ha assistito allo scontro con cui Itachi l’ha umiliato, ferito,  disprezzato per l’ennesima volta. Ne abbiamo parlato tra noi, e penso sia  arrivato a una conclusione plausibile: la stessa per cui lo vorrebbe ancora con  noi.  Sarebbe disposto a uccidere e a farsi ammazzare solo per  tirargli un pugno. Ma poi lo abbraccerebbe: come un vero amico.  Naruto si fida del cuore delle persone e non crede a quello  che pure Sasuke ha gridato e ripetuto mille volte: che avrebbe ucciso Itachi.  Che avrebbe vendicato gli Uchiha.  Non ci crede perché è meno stupido di quel che sembra.  “Sai, Sakura? Se davvero voleva vivere per liberarsi del  fratello, allora non capisco proprio perché mi fece scudo contro Haku. È  sopravvissuto per miracolo anche allora. E io… Io, be’… Non potevo essere tanto  importante.” Io credo che odiare Itachi sia l’unico modo che Sasuke abbia  per andare avanti. Per vivere e per sopravvivere. Si è aggrappato a quel  sentimento contorto e doloroso da sempre, forse persino prima che scoprisse nel  suo idolo un assassino.  In fin dei conti chi era Itachi?  Ho riflettuto parecchio sulla storia di Sasuke, un bambino  che nasce già dotato di qualità per cui un qualunque ninja ucciderebbe: e che  pure è fratello di un autentico genio.  Itachi è bello. È pericoloso. È incredibilmente forte.  Itachi forse a volte gli sorride e si fa amare, anche se  Sasuke si sente solo il secondo. Forse un duplicato malfatto.  Nessuno può superare Itachi, che a tredici anni è già il  leader dell’ANBU. Eppure non gli basta. È ebbro del suo potere e ne vuole  ancora. Ancora. Ancora.  Ho letto molto in questi anni: sullo Sharingan, soprattutto.  Un dono che contiene anche una maledizione atroce. E ho raccolto le voci: troppe  voci. Quelle che associano a Itachi un assassinio che nessun ninja accetterebbe,  perché prima delle regole vengono sempre gli amici. Prima delle regole, ci sono  le vite che hai il dovere di proteggere, non di rubare.  Sasuke ama e invidia Itachi?  Non posso dirlo, ma non credo in nessun odio tanto forte che  non sia stato prima una forma d’amore.  Pensandoci bene, il Gruppo Sette ha persistentemente violato  la regola venticinque, perché abbiamo inciso sulla pelle i nostri sentimenti più  intimi, senza vergognarcene mai: non li ha nascosti neppure Sasuke, che del suo  odio ha fatto una bandiera.  Non ci ha mai parlato di suo fratello, come non ha mai  parlato degli anni in cui ha vissuto solo, nel cimitero della memoria e del  rimpianto. Non ci ha parlato dei suoi genitori, della notte in cui il suo mondo  è finito.  Inizialmente pensavo fosse il naturale pudore dei sentimenti,  perché nessuno potrebbe trarre il minimo conforto da una consolazione tardiva.  Perché è un ragazzo e dunque non cerca la pietà, ma il rispetto.  In questi due anni e mezzo accanto a Tsunade, però, ho  registrato un’altra verità. Neppure la maestra vuol parlare di suo fratello,  dell’amore che non è riuscita a salvare, della vita che ha assunto, poco a poco,  il gusto di un sake troppo fermentato, dolciastro e stantio: non lo fa perché ha  paura di essere sopraffatta di nuovo dal dolore, di essere sconfitta dalla metà  più morbida e fragile di se stessa.  È per questo che i ninja hanno inventato la regola  venticinque? Per proteggersi dalla nostalgia?  E poi c’è Naruto: Naruto che ti guarda dritto negli occhi e  condivide con te proprio tutto. Se gli chiedi di quando era bambino, punta  ancora il dito e ti accusa: perché voleva amore e tu non gliel’hai dato. Perché  voleva amici, ma si sentiva rifiutato.  Naruto è cambiato,