immobili dell’altro.

- Perché non mi sei venuto dietro, quel giorno? Svegliati, maledetto Dobe, e importunami. Per favore …

Si interruppe quando un paio di iridi azzurre, sfocate e stanche, si puntarono nelle sue nere.

- Na … - si alzò di scatto, accostandosi velocemente e stringendo le dita che prima aveva sfiorato.

Naruto non disse più altro, limitandosi a fissarlo con quell’espressione assente, quindi Sasuke decise che chiamare Sakura potesse essere una buona idea. Si voltò per andare alla porta, ma non fece in tempo ad allontanarsi.

Le dita inerti si strinsero debolmente nelle sue, e Naruto iniziò a borbottare delle parole che convinsero Sasuke a lasciar perdere la ricerca garbata del medico a favore di un più efficace: - SAKURA! – che urlò e seguitò ad urlare continuando a fissare Naruto, il quale per tutta risposta continuò a mormorare come se Sasuke non stesse urlando affatto.

Dire che non fosse mai stato più felice di vedere Sakura quanto il secondo successivo al quale aveva iniziato a strillare il suo nome, era un eufemismo. La ragazza irruppe nella stanza come se fosse in corso una invasione, e si precipitò al letto.

Non si sprecò a provare a chiamare il biondo, concentrandosi piuttosto a controllare gli strumenti e ad esaminare Naruto col proprio chakra.

- Sakura!

- Sta’ buono, Sas’ke. – lo zittì seccamente. Solo diversi minuti dopo, sospirò e appoggiò una mano sulla guancia del loro compagno.

- Naruto. – chiamò gentilmente.

- Itachi. – rispose ancora una volta lui, mormorando appena il nome.

Sakura non batté ciglio, limitandosi ad accarezzare nuovamente la guancia pallida del compagno. - Va tutto bene, Naruto. Ora riposa, d’accordo?

Come se la avesse intesa, Naruto sospirò e chiuse gli occhi. Lei attese ancora qualche secondo, quindi tolse la mano dalla sua pelle e alzò gli occhi a quelli impazienti che la avevano fissata fino a quel momento dall’altro capo del letto.

- Sakura. – sibilò Sasuke con tono intimidatorio.

- Va tutto bene, Sasuke.

- Come puoi dire che “va tutto bene”? Ci ha scambiati entrambi per mio fratello.

Lei si voltò, aggiustando tranquillamente il dosaggio della flebo. – Non è nulla di preoccupante. Probabilmente si è svegliato mentre sognava. È normale che sia confuso, ci metterà un po’ a ritornare pienamente cosciente. Ora faremo gli accertamenti del caso, ma credo sia uscito definitivamente dal coma. – si voltò a guardarlo nuovamente e sorrise rassicurante. – Vedrai che in poco tempo si risveglierà e tornerà ad essere il nostro Naruto.

“Il nostro Naruto.”

Mentre Sakura usciva dalla stanza dando indicazioni a destra e a manca come un capitano anbu in piena battaglia, Sasuke si lasciò cadere di nuovo pesantemente sulla sedia e fissò vacuamente un punto imprecisato tra “il nostro Naruto” e il bordo del lettino su cui era steso. La frase che Naruto aveva bisbigliato prima, gli risuonava nelle orecchie, andandosi a mescolare con quella di Sakura.


- Ti ho deluso.


Quel cretino.

Quel cretino che sognava Itachi.

Quel cretino che sognava Itachi pensando di averlo deluso. In cosa, era facile capirlo.

- Dobe. – mormorò stanco. Improvvisamente, tutto lo stress delle ultime settimane pareva averlo raggiunto, drenandolo delle forze che gli rimanevano in corpo. – Non hai deluso nessuno.

Quando un po’ di tempo dopo percepì l’arrivo di un paio di infermiere venute a controllare i parametri vitali di Naruto, si alzò di scatto e si diresse alla finestra della stanza fingendo di guardare fuori per evitare le occhiate curiose che gli avrebbero sicuramente rivolto.

Non si girò neppure quando Sakura tornò e, scacciando la marmaglia che nel frattempo si era affollata attorno al letto, brontolò di curiosi e di dove si augurava andassero a ficcare i loro nasi.

Trasalì invece al tocco leggero delle dita che avevano sfiorato piano le sue, voltandosi ad incontrare gli occhi di Sakura, che gli sorrise. – È tutto a posto, Sasuke. – gli disse con tono materno. – Vedrai che quando si sveglierà di nuovo potrete chiarire tutto.

Sasuke allora si irrigidì, aggrottando le sopracciglia. – Non c’è nulla da chiarire. – la smentì seccamente.

Lei, per tutta risposta sospirò e si allontanò andando a sfiorare la fronte liscia di Naruto. – Sei davvero uno sciocco, se pensi di poterci nascondere le cose come un tempo. E sei un ingenuo se credi che nulla sia cambiato da quando eravamo ragazzini. – si voltò nella sua direzione, e sfidò la sua espressione oltraggiata con un dito puntato contro di lui. Aprì la bocca come per dire qualcosa, ma poi la richiuse, abbassando il dito e sorridendo ancora. – Il resto lo lascio a colui che ha più possibilità di ficcarti in testa un po’ di buonsenso.

Detto questo, se ne andò quasi saltellando di gioia, lasciandolo con l’irritante sensazione di essere appena stato trattato come un idiota.

Qualche tempo dopo – ore, minuti, o giornate onestamente non lo sapeva – un sottile lamento lo riportò nella stanza e accanto al letto, dove le iridi azzurre del suo migliore amico stavano combattendo per riaffacciarsi al mondo.

Stavolta, il suono che uscì dalle sue labbra fu quello giusto. – Sas’ke.

- Certo che