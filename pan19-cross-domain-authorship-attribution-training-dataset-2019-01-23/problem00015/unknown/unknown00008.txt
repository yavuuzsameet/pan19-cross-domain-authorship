di Cadere che non lo abbandonava mai.Li aveva osservati allenarsi e cacciare. Cadere e rialzarsi.Tenten era un asso con le armi, di qualunque tipo esse fossero (ma sembrava preferire quelle bianche). Lee, sebbene fosse un tipo piuttosto fisico, era bravo con le ricerche. Poteva dirsi un’enciclopedia umana, se non fosse stato per il fatto che Nejiel era molto più abile di lui anche in quel campo – cosa che lo faceva andare fuori dai gangheri.Nejiel aveva deciso di partecipare attivamente a delle loro caccie, e non solo per apparire dal nulla, dar loro qualche informazione per comandargli di portare a termine un lavoretto utile al Paradiso e poi sparire. Certo, era stato imbarazzante incontrare gli strani usi degli esseri umani e scoprire che interagire con loro e mentire poteva dirsi incredibilmente difficile, ma se l’era cavata, e le sue abilità ovviamente erano state di grande aiuto per Lee e Tenten.Ma col tempo aveva cominciato anche ad apparire accanto a loro anche per questioni non riguardanti la caccia, o lavori che necessitavano di essere svolti. Talvolta si fermava da loro per un paio d’ore, e parlavano. Aveva addirittura finito per assaggiare il loro cibo – che aveva individuato come cibo tipico della cucina cinese, per cui i due andavano letteralmente matti –, scoprendo d’avere un debole per la carne al sangue. Vedere il loro stoico e sempre perfetto compagno sbrodolarsi con un hamburger aveva fatto ridere Lee e Kiba – un altro cacciatore – per una buona mezz’ora, mentre Nejiel sembrava indeciso tra il farsi piccolo piccolo o incenerirli con lo sguardo.Passando più tempo insieme, Lee e Tenten avevano cominciato a fargli delle domande, e lui ne aveva poste altrettante a loro.Curiosità. Emozioni. Sensazioni. Neji era sempre più terrorizzato del fatto di star Cadendo come aveva fatto sua sorella Hinata per quell’umano dell’era Edo, e allo stesso tempo non aveva assolutamente alcuna intenzione di fermarsi.«Perché vostro padre ha dato la sua vita per voi?» Aveva chiesto loro, un pomeriggio. Lee l’aveva guardato come se fosse una ferita ancora fresca, e Tenten aveva risposto per lui.«Era un tipo un po’ troppo incline al sacrificio.»Lee continuò. «Ha dato la sua vita e la sua anima per salvare noi due. Il maestro Gai era un uomo eccezionale.»Tenten aveva annuito, e Nejiel era rimasto in silenzio.Stranamente la maggior parte delle domande che gli ponevano i due non erano a proposito degli angeli, ma più che altro sul suo tramite o su come si sentisse all’entrare in contatto con un’insalata, i programmi in televisione o le riviste porno.Lee gli osservava sempre gli occhi, i capelli e le mani, e un giorno prese coraggio e glielo chiese. «Come mai i tuoi occhi sono bianchi? Shino li ha marroni, così come Shikamaruel. E Ino li ha azzurri.»«Non è qualcosa legato al fatto di essere un angelo, se è quello che stai pensando. Sono gli occhi del mio tramite. Era cieco dalla nascita.»«Dovresti curarlo.»«Perché? Io ci vedo lo stesso.»«Ma c’è qualcosa della vostra anima nell’aspetto dei tramiti che indossate? O sono solo dei poveri diavoli che vi hanno detto sì?»«Nulla,» Nejiel si corrucciò. «Perché lo chiedi?»Allora Rock Lee aveva abbassato il capo ed era arrossito come solo lui sapeva fare. «È che… Sei perfetto. Pensavo fosse qualcosa dovuta alla tua natura di forza divina, o… non so.»L’altro l’aveva osservato fisso e in silenzio, piegando leggermente il capo. «So che in questo pianeta il tuo aspetto non è affatto considerato piacente, ma tutti gli esseri umani sono perfetti. Funzionano a opera d’arte.»«Sì, ehm, non era proprio quello che intendevo, grazie.» Le sue enormi sopracciglia si erano fatte all’ingiù, forse per esprimere il fatto che il loro proprietario non avesse apprezzato l’avergli fatto notare la sua totale mancanza di fascino.Tu sei perfetto, avrebbe voluto dirgli Nejiel. Ma non l’aveva fatto. Era difficile farsi capire con gli umani, anche con chi si conserva un legame particolare.Tenten si chiuse la porta alle spalle e fece atterrare sul tavolo un bel mucchio di sacchetti, arrotolandosi poi i lembi della camicia rossa a quadri che risaltava le sue forme.«D’accordo, ragazzi! Questa sera si mangia decentemente!»E s’intestardì per cucinare lei, e Lee glielo lasciò fare, anche se sapeva che l’abilità della sorella adottiva come cuoca era lontana miglia e miglia dalla sua abilità a costruire una bomba o a tirare al bersaglio. Nejiel capì che le aveva permesso di cucinare perché lei ci teneva e perché lui le voleva bene.Allora l’angelo mangiò comunque la braciola grassa e bruciata che gli fu proposta, anche se ovviamente non gli era affatto necessario nutrire il suo stomaco.Quando Nejiel cadde definitivamente non si sentì solo, perché aveva già trovato una famiglia.

«E così ora ti dedichi al birdwatching? Ambiguo, no?»Nejiel si lascia prendere dall’osservazione dei volatili e questo porta a risvolti piuttosto imbarazzanti.

Titolo: …Covered in birdsPersonaggi/Pair: Neji Hyuuga, Tenten, Rock Lee; accenni Neji/Lee?