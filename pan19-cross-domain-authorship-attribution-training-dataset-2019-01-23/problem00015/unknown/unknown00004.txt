fosse bruscamente cambiata? Certo, quella in cui aveva riconosciuto di più il suo amico era quella che lo aveva convinto definitivamente che lui era chi dichiarava di essere … a volte. Ma andava davvero bene?

Poteva imputare tutte le sue perplessità, tutte quelle discordanze che aveva registrato, come parte di quello strano posto, che pareva essere Naruto. Ma … era davvero così semplice? Allora cosa era che lo tratteneva dal partecipare alla lotta con Kyubi? Cosa era che continuava a battergli sul retro del cervello, cercando di attirare la sua attenzione?

Per quei dubbi, per quell’incertezza che stonava con quello che stava sperimentando, era rimasto indietro e non aveva protestato più vivacemente per la stupida strategia del Dobe. Tz. Come se avrebbe davvero mai concordato di fare la … spalla senza un motivo valido.

Stupido Dobe che non vedeva l’ovvio.

Aggrottò le sopracciglia. Ora che osservava meglio, qualcosa non andava anche nello scontro che si stava svolgendo davanti a lui.

Lo scontro era intenso, ma alla pari.

Eppure le sfere di chakra erano ancora ferme a mezz’aria. E Naruto stava combattendo solo con pugni e kunai. Neppure una copia era apparsa al suo fianco. Nessuna tecnica impressionante stava scuotendo la terra, o l’aria.

La cosa più strana di tutte, però, era che pure Kurama stava facendo lo stesso, assecondando il ritmo che Naruto stava imponendo al combattimento. Niente chakra oppressivo, niente fiamme, niente … volpe. Solo un biondo, del chakra pari all’altro e delle armi.

Perché?

Perché?

- Sas’ke!

Riportò bruscamente l’attenzione sulle azioni, lasciando perdere le domande. Naruto stava usando le sfere di chakra per spostarsi nello spazio sopra di lui. Folle.

- Teme! Non distrarti mentre io lavoro! – gli urlò.

- Come se quello potesse definirsi lavoro. Al massimo è un po’ di riscaldamento. E vedi di piantarla di perdere tempo, che mi devi un pranzo da dieci anni! Mi sto stancando di aspettare, usuratonkachi!

Il biondo rise, schivando con facilità un colpo della sua controparte.

- Ok, ok. Come ouji-sama ordina. – canticchiò scherzoso.

Sasuke dovette costringersi a non roteare gli occhi, esasperato. Gli pareva di avere a che fare con un miscuglio tra un Naruto dodicenne e un Kakashi nei suoi giorni peggiori.

Poi, una goccia di pioggia gli centrò un occhio, e lui alzò una mano per asciugarla.

E allora capì.


          (See the end of the chapter for  notes.)
          

Kyubi si fece improvvisamente serio davanti a lei, e parve studiare qualcosa dietro di lei. Qualcosa di grave. E importante. E che non era là.

Non per lei almeno, ma che lui vedeva chiaramente.

Sakura si chiese se stesse vedendo Sasuke. Non il corpo rilassato che gli era tra le braccia, ma il vero Sasuke, quello perso nella sua mente.

Trattenne il fiato. Che stesse avendo problemi con lui? Sorrise, trionfante. Non era più così importante respirare a pieni polmoni: Sasuke stava vincendo. Se lo sentiva.

L’attenzione di Kurama ritornò alla ragazza che ancora teneva bloccata contro le sbarre, e sorrise lentamente.

- A quanto pare, Sas’ke-chan sta per scoprire chi vincerà, in questa gara per aggiudicarci il corpo e la mente del moccioso. Sarà meglio che proceda, altrimenti il divertimento sarà solo suo, e noi non vogliamo che sia solo il nostro piccolo Teme a divertirsi, vero?

La presa attorno al suo collo si ammorbidì, e Sakura si ritrovò a volare attraverso la stanza, fino a sbattere duramente la schiena contro la gabbia dietro di lei.

Gemette, scivolando a terra. Doveva essersi incrinata almeno un paio di costole.

- Ora stai buona là, che io e Sas’ke abbiamo da fare. – disse, prima di cominciare a premere il proprio chakra sulla prigione, incenerendo velocemente i sigilli che vennero altrettanto velocemente sostituiti da quelli della prima linea di difesa che gli Anbu avevano perfezionato nel caso di un suo tentativo di fuga. Era capitato già alcune volte, in passato, che il demone cercasse di fuggire. Sakura lo sapeva bene, come sapeva che era stato scongiurato il peggio con qualche ovvia ma tutto sommato rassicurante difficoltà.

Il demone rise sommessamente. - Idioti … solo perché vi ho assecondato per anni, non significa che continuerò a farlo per sempre.

La pressione del chakra di Kyubi aumentò a tal punto, che per Sakura respirare si fece ancora più difficile, e in un istante, non ci furono più prigioni sigillate a dividerli.

Sakura si aggrappò col braccio sano alle sbarre dietro di lei, sforzandosi di tirarsi in piedi, riuscendo solamente a mettersi in ginocchio. Merda! La pressione era troppo intensa! Kurama stava bruciando i sigilli troppo velocemente, rispetto alle aspettative. Di questo passo, le squadre Anbu che controllavano la prigione non sarebbero arrivate in tempo per far nulla! Di questo passo, neppure chi era già fuori alla prigione, avrebbe potuto fare nulla. Ci avrebbero messo alcune vitali decine di secondi per accorgersi che ciò che stava accadendo non rientrava nel solito bizzoso comportamento del demone, e altri ancora per fare qualcosa.

Doveva pensare a qualcosa. Qualcosa per allertare almeno i ragazzi già fuori del complesso. Altrimenti le cose avrebbero potuto finire