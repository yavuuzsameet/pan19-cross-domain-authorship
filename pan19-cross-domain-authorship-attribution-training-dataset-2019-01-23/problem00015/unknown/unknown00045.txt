esiste una prossima volta …. Che noi siamo la prossima volta …-

Ingenuo, dolce sognatore. Più puro di chiunque altro.

I suoi occhi (i tuoi occhi) ti guardano. Non importa il fatto che tu non possa ora materialmente vederli.

Sono i tuoi occhi.

Sono i suoi occhi.

È lui.

 Sei tu.

Né gl'occhi né le parole risultano fondamentali. Non lo sono mai stati nemmeno quando tu potevi concretamente vederlo. Anzi, immerso in quel buio eterno, scorgi solo adesso cose (verità) che i tuoi occhi (i suoi occhi) così potenti, così invincibili avevano in passato fallato di vedere.

Allunghi una mano dove sai che troverai il suo volto (da bambino, da uomo, da fratello). Lui la stringe tra la sua (e sembra così grande, ora, la sua piccola mano), quasi temesse tu possa sfuggirgli di nuovo. Ci poggia le sue labbra sopra (ci poggia il suo cuore). Quasi tremi nel sentire (nel vedere) quella sua devozione nei tuoi confronti. La bacia, con un bacio che non ha niente di proibito, che non ha nemmeno le parvenze d'un peccato. Non c'è lussuria in quell'umido tocco. C'è amore, devozione, fiducia, c'è tutto quel mondo che ti è stato tolto e che lui vuole (e forse ne è davvero in grado) ridarti.

- Permettimelo Itachi -

Non ritrai la tua mano (non ritrai il tuo cuore).

Dovresti, forse, ma non puoi (non vuoi).

- Permettimi di proteggerti -

La bacia ancora la tua mano da assassino.

Con quelle labbra pure, vergini da ogni peccato, bacia la tua sporca mano insanguinata.

- Accettami -

C'è tutta l'innocenza (c'è tutto l'amore) di quel fratellino ora cresciuto (troppo presto) in quelle parole devote. Che non ti meriti, ma che lui ti sta dando. Che ti sta regalando. Lui che ti sta proteggendo.

Chi, tra voi due, è il bambino ora?

- Permettimi di amarti -

È umida la tua mano che carezza i suoi (i tuoi) occhi.

- Ti prego Itachi ... amami … -

È una disperata richiesta la sua. Non puoi vederlo (ma col cuore lo vedi meglio di prima), ma ne intuisci i movimenti degli occhi (sono i tuoi d'altronde).
Non vuoi (non puoi) vederlo piangere. Hai recitato una vita intera per questo scopo. E l'hai fatto piangere piú di chiunque altro (come puoi perdonarti?).

Muovi delicatamente un dito sulla sua guancia, tra le sue lacrime (le tue lacrime). Lo accarezzi (lo ami). La tua mano umida di baci e lacrime scivola lentamente via dalla sua, si immerge nei suoi capelli. Sono morbidi, folti, accoglienti. La tua mano ne sembra ubriaca quando li afferra e porta quel viso (così tanto simile al tuo) di fronte ai tuoi occhi (che sono suoi ora).

E lui (il tuo mondo, la tua unica ragione di vivere e poi morire, inizio e fine d'ogni tua cosa, d'ogni tuo pensiero, d'ogni tua azione) te lo ripete ancora, come una nenia, come una preghiera che si rivolge al proprio ed unico dio (e tu lo sai che è questo che sei per lui).

- … amami, amami, amami perché ho bisogno di te e di te soltanto. Perché tu sei i miei occhi e senza di te non posso vedere niente. Non ho mai potuto vedere niente …. -

E non sai se sarai perdonato (una volta ancora), ma la sua voce è cosi calda ed il suo respiro così vicino e i suoi capelli sotto le tue dita cosi docili e morbidi. E la sua pelle profuma di lacrime. Ed i tuoi occhi (i suoi occhi) ti vedono, dentro, e null'altro desideri che tornare a vedere (amare, sentire, sperare) attraverso quelle labbra dolci, fraterne, che attiri a te e che senti, ora, trovare le tue, e perdersi nelle tue, e assieme alle tue schiudersi, tremare, assaggiarsi, e non c'è davvero niente di lussurioso in quell'incontro, non c'è niente di proibito, di sporco, non c'è peccato perché l'amore degli Uchiha è così, passionale, totale, capace di condurti alla follia (e tu lo sai bene e lui lo sa ancora meglio di te), ma è puro e sincero, devoto, perché ora che le tue labbra hanno finalmente trovato le sue (perché ora che i tuoi occhi hanno finalmente trovato i suoi) senti che a nessun'altro luogo potrebbero appartenere se non a lui, e a lui soltanto.

Mentre il suo corpo, giovane e forte, bellissimo (e tuo soltanto), si muove sul tuo, mentre le sue mani accarezzano (curano) ogni tua antica ferita, mentre i suoi occhi, mentre i tuoi occhi, ti scrutano, ti osservano, ti amano, ti perdonano, per un momento ti illudi di aver afferrato la felicità, quell'utopica pace (e sono i suoi capelli che hai tra le dita, ed il suo viso che tieni tra le mani).

E non sai se hai ancora