solo loro due e un’esperienza del tutto nuova per entrambi.Lì essere ninja non contava nulla.Da Teuchi erano tutti allegri.Naruto si sedette osservando le ciotole che aveva vicino, la pancia brontolante e il profumo di Hinata che si confondeva con quello del manzo e dei vapori che riempivano il chiosco, rendendo le figure dei clienti vaghe e quasi irreali.Hinata salutò timidamente Ayame e si accinse a guardare il menù, una mano fra i capelli per impedire a una ciocca di ricaderle prepotente sul viso, gli occhi chiari concentrati sulle varie pietanze elencate nelle due pagine che aveva di fronte.Non sembrò notare lo sguardo di Naruto, che la studiava intensamente fra una chiacchierata con Teuchi e un’ordinazione non troppo convinta del suo ramen preferito; solo quando ordinò a propria volta, la Hyuuga parve avvertire il suo sguardo addosso: si voltò interrogativa e gli regalò un altro sorriso, l’ennesimo.Bastava così poco, per scaldare Naruto.“Mi sembri strano, oggi”, si ritrovò a dire Hinata, spezzando il silenzio.L’Uzumaki tossì appena, dissimulando un’ondata di disagio che non era decisamente da lui. “No, sono sempre il solito. Stavo solo pensando a… questo appuntamento. E al ramen.”Beh, il suo stomaco brontolava, appuntamento o meno!Hinata si morse il labbro – gli occhi di Naruto si piantarono sulla sua bella bocca quando lo fece – e un lieve rossore le imporporò le guance.Le risate di due ragazze disturbarono a stento quella visione, mentre Ayame posava sul bancone le loro ciotole e Naruto la ringraziava distrattamente con una mano.“Anche io ci stavo pensando… e ho pensato che sono felice. Davvero felice.”Lo disse senza balbettare, Hinata, senza la minima insicurezza, come se il solo vacillare per l’imbarazzo avesse potuto sminuire l’ondata di emozioni che aveva riversato in quelle parole.Naruto se ne accorse.Era una cosa tutta nuova – un’altra, a ben pensarci – perché da quando si era reso conto dei sentimenti di Hinata ogni cosa aveva cominciato a mutare, e tutto ciò che per così tanto tempo aveva ignorato si stava stagliando davanti ai suoi occhi chiaramente, con intensità.Amarla – e quindi arrivare a comprenderla, alla fine – era un qualcosa che lo colpiva profondamente.In un maledetto chiosco del ramen, un altro posto poco adatto per simili pensieri.Eppure bastava che ci fosse lei per mettere in secondo piano il luogo, contava che lei continuasse a guardarlo in quel modo, come aveva fatto in tutti quegli anni.Contava, infine, che lui finalmente lo notasse, quello sguardo.E che lo volesse tutto per sé.Naruto prese fra le mani le bacchette e puntò gli occhi sul proprio ramen, cercando le parole adatte per dire cosa provava.Le aveva parlato della fine del mondo, del voler passare tutta la vita con lei; aveva rischiato il tutto per tutto pur di dirle che l’avrebbe sempre amata, che lei lo volesse o no.Sebbene niente fosse all’altezza di ciò che aveva già detto in precedenza, lasciò che fosse quel che provava a intensificare la risposta che diede, mentre Hinata abbassava leggermente lo sguardo, incerta.“Io sono felice. Però penso di essere stato un vero idiota, Hinata. Per tutto questo tempo non ho capito i tuoi sentimenti, mi sono semplicemente avvicinato a te senza afferrare i tuoi sguardi o le tue azioni. E quando hai detto di amarmi è stato anche peggio. Voglio dire, se penso a cosa ho provato nell’essere respinto, giorni fa… capisco cosa devi aver provato tu”, Naruto affondò le bacchette nella propria ciotola, “e mi dico ‘Naruto, sei proprio una testa quadra come dice Sasuke’. Beh, non è solo quello… sono passati anni e malgrado tutto tu hai continuato ad amarmi, e io l’ho capito solo alla fine, quando ho rischiato di perderti.”“Naruto…”“Aspetta! Voglio solo dire… che sono felice di poter finalmente comprendere i tuoi sguardi, la tua timidezza, le tue parole. E di poter ricambiare quello che provi, perché ora so con chiarezza che anche io provo lo stesso.”Alcuni clienti pagarono il conto e se ne andarono, altri invece continuarono a parlare fra un boccone e l’altro, uno sfondo allegro su di una scena soffusa.La prima cosa che Naruto pensò dopo aver finito di parlare – il vapore che saliva dalla ciotola che gli schermava a tratti la vista – fu che Hinata era rimasta senza parole.Persino lui non sapeva più che dire, un nodo alla gola e la netta impressione che Ayame e Teuchi lo stessero fissando.Hinata, invece, si era messa a osservare qualcosa di indefinito all’interno del chiosco, riponendo la propria attenzione lì anziché su di lui.Quella mattina evitavano spesso di guardarsi – e al tempo stesso non potevano non farlo.Passarono infatti pochi secondi, poi Hinata cedette e lo guardò.“Non hai mai rischiato di perdermi e non importa se sono passati anni, ho sempre pensato che prima o poi ti saresti accorto. Non ho smesso di sperare nemmeno quando abbiamo rischiato che il mondo finisse.”“Hai una fede più salda della mia; questo è poco ma sicuro”, mormorò Naruto, afferrando il kamaboko che guarniva il suo ramen, la piccola spirale da