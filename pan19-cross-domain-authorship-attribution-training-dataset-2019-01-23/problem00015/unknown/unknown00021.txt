di una strada deserta.

Alzò leggermente il mento, inclinando la testa verso destra. Poi le sue labbra si stirarono lentamente fino a distendersi in un ghigno che, avessi avuto un cuore più pavido, mi avrebbe spaventata a morte.

- I buoni samaritani di solito si rivelano serial killer, lo sai? – mormorò con tono pericoloso.

- I serial killer non avvisano le loro vittime. – o almeno lo speravo.

Il vampiro mi studiò attentamente, come se mi stesse prendendo le misure. Poi, raggiunta una conclusione di qualche tipo, sbuffò infastidito, si girò riprendendo a camminare e … - Te ne pentirai. - … decretò.

- Aspetta!

Ne fui quasi sorpresa, quando lui si fermò e si girò fissandomi da dietro ciocche scure quanto la notte imminente. Non credevo lo avrebbe fatto davvero.

- Che c’è ancora. – ringhiò spazientito. Oh, questo sì che me lo aspettavo. Sorrisi dolcemente. – La mia valigia.

 

Recuperammo il bagaglio dalla macchina, e poi ci avviammo verso la città sconosciuta ad ogni navigatore satellitare.  – Con tutti i soldi che ho pagato per avere quella macchina, potevano almeno fornire un navigatore aggiornato, no? – borbottai mentre arrancavo dietro la virile figura del mio … salvatore.

Che era bello come il peccato, ma aveva lo spirito di cavalleria di un girino. Anzi, no. Dovetti correggere la mia prima impressione casuale. Un girino almeno si sarebbe sviluppato in qualcosa di altrettanto innocuo. Quel condensato di cattive maniere, infatti, era più simile a uno di quei bei fiori carnivori che attirano con la loro bellezza gli insetti e poi li mangiano vivi.

Onestamente, io quei fiori li adoravo.

Me ne portavo una versione pure a letto. E non intendo in strani modi perversi. Solamente che l’idiota che speravo fosse ancora seduto sulla tazza a liberare se stesso di tutte le impurità che mi stava facendo passare, apparteneva alla stessa specie. Solo che era più gentile. A volte. Quando la cosa non interferiva con i suoi piani, almeno.

Il mio terapista mi ha chiesto, effettivamente, se da piccola non abbia battuto la testa compromettendo la mia capacità di distinguere il pericolo, dopo aver conosciuto il mio idiota. Io ho negato con forza, naturalmente, ma il dubbio è venuto pure a me, e più di una volta ...

Comunque.

L’esemplare di pianta carnivora che avevo davanti mi fece camminare attraverso le strade deserte della città per SECOLI. Senza degnarsi di offrirsi di trascinare la valigia per me o portarmi la borsa. O portami in braccio, se era per quello.

- Dobbiamo camminare ancora a lungo?

Silenzio.

- Mi dici il tuo nome? Così le autorità sapranno con chi iniziare, se dovesse essere trovato il mio cadavere da qualche parte. – spiai per l’ennesima volta il cellulare, che non dava segno di voler essere collegato al mondo esterno neppure se pregato in aramaico antico.

Sospirai seccata. - Mi puoi dire almeno se questa è Konoha?

Si fermò così improvvisamente che quasi gli andai a sbattere addosso, impegnata come ero a cercare di ottenere una connessione di qualche tipo per il telefono, attraverso la pura forza di volontà.

Lo scoprii a studiarmi.

- Che c’è? – sbottai dopo alcuni secondi. Ok che era gratificante essere fissata così intensamente da un Adone, ma lo stava facendo come se fossi una varietà sconosciuta di stercorario. Avrei preferito essere almeno una farfalla. Nasce verme, muore presto, ma nel mezzo è pur sempre una bella vista.

- Tu … fa’ niente. Qui non ci sono alberghi. Stiamo andando a casa mia. Puoi chiamarmi goshujin sama, se proprio devi.

- Go …

Riprese a camminare con tranquillità, come se non mi avesse appena detto di chiamarlo “padrone”, e aggiunse – E se decidessi di ucciderti nessuno lo verrà mai a sapere, perciò le autorità non avranno necessità di sapere proprio nulla.

Battei le palpebre, incredula. – Grazie! Che sollievo sentirtelo dire! Non hai idea di quanto questo mi faccia sentire più al sicuro! – ribattei infine ritrovando la voce.

Poi ripresi a seguirlo, trascinandomi dietro la valigia. – Piuttosto. Casa tua è ancora lontana? Perché se no potresti fare l’assassino cortese e portarmi tu questa dannata cosa! Da queste parti non sapete cosa sia, l’asfalto? Questo sterrato è terribile.

Il bel vampiro, aspirante assassino, stronzo bastardo misogino eccetera eccetera, mi ignorò. Che novità.

Mi domandai se il mio atteggiamento sarebbe stato diverso se non avessi avuto già fin troppa familiarità con bastardi silenziosi. Probabilmente, la mia perplessità sarebbe rimasta tale.

* Leggi di Asimov. Sono le tre leggi della robotica. Sono certa che se avete mai letto (o visto) qualcosa di fantascienza, sapete cosa recitano, ma io ve lo metto lo stesso, il link. http://it.wikipedia.org/wiki/Tre_leggi_della_robotica


          (See the end of the chapter for  notes.)
          


__. Capitolo Quarto .__


La casa, all’altro capo del villaggio rurale ma tutto sommato molto grazioso che attraversammo completamente, era una bellissima, enorme casa giapponese, all’interno di un intero distretto di abitazioni antiche che avrebbe fatto la felicità di ogni storico dell’architettura. E probabilmente anche di una buona parte