quella famosa frase, quando ho realizzato che forse, … forse … non ero così solo, che qualcuno si curava di me perché semplicemente ero IO … è stato come se avessi visto il Sole per la prima volta.



Tu eri lì, disteso in modo scomposto tra le mie braccia. Per colpa mia. E io non potevo fare altro che pensare che la luce era accecante e calda, e io non volevo perderla mai più.



Il tuo vuoto mi aveva già attirato, ma non avevo ancora realizzato che c’era altro da considerare. Non avevo considerato che oltre al buio ci poteva essere anche un briciolo di luce, da qualche parte. Anche per me.



Poi tu hai smesso di respirare per un istante. Il tuo cuore ha saltato un battito, e io ho incontrato, o forse sarebbe più corretto dire “assaporato”, il potere che aveva creato il buio. Il primigenio, la fonte di tutto. Colui che aiutava il vuoto ad arredare le stanze della sua casa. Che lo aiutava a costruirne altre.



È stato spaventoso? Sì.



Ho avuto paura? Sì.



È stato terribile? … No.



Avevo già intuito molto prima che me lo sputassero in faccia, che esisteva. Non gli avevo dato un nome, o stabilito un aspetto fisico. Però SAPEVO. Io sapevo, con la stessa intensità con cui avevo voluto sapere molto altro nella mia breve esistenza, che c’era qualcuno all’origine del baratro buio che mi portavo dentro.



In qualche modo, scoprire che era una entità totalmente diversa da me, era stato quasi rassicurante.



A quel tempo quindi, avevo deciso ormai da molto che avrei costretto tutti a riconoscere che io non ero un mostro. Che non lo ero mai stato. Avevo deciso che avrei presentato al mondo una faccia sorridente e allegra. Il mio carattere. Quello vero. Quello che non era stato guastato dal dolore e dalla repulsione.



Avrei chiuso quel vuoto che cercava di mangiarmi vivo con un coperchio di risate e stupidaggini. Avrei guardato orgogliosamente avanti, senza soffermarmi sulle cattiverie e sugli insulti. Avrei mantenuto intatto il mio “io”, mascherandolo da … beh. Da maschera.



In quel modo, avrei potuto toglierlo, e abbandonarmi a sporadiche e pianificate crisi di depressione senza scalfirlo con neppure un graffietto.



Ero perciò abituato a pensare a me stesso come due entità perfettamente conviventi in un corpo solo. Che poi fossero tre, mi spaventava ma non mi preoccupava poi così tanto.



Però tu avevi detto quelle parole, e io avevo paura che quel “terzo me” potesse essere pericoloso per coloro a cui volevo bene. Ho pensato che non avrei permesso a nessuno al mondo di portarmi via quell’unico, delicato, raggio di Sole.



Anche se questo avesse significato allontanarmi da lui, e rimanere a fissarlo da lontano, beandomi del suo sporadico calore.


 

Mancava poco.

Ancora pochi istanti, e sarebbe arrivato.

Ancora pochi istanti, e avrebbe reincontrato Naruto.

Non importava in che pasticcio si era cacciato questa volta. Lui lo avrebbe tirato fuori dai guai, e lo avrebbe rispedito a casa a farsi adorare da tutti gli stupidi e ipocriti abitanti di Konoha e a perpetrare l’insulto all’intelligenza umana che era. Riproducendo la sua stupidità in piccoli terremoti biondi che avrebbero fatto impazzire le future generazioni di ipocriti cittadini di Konohagakure.

“Continua a ripetertelo, Sasuke. Continua a ripetertelo e credici più di quanto hai creduto in ogni verità che ti è stata detta. Se ci credi con abbastanza intensità, la tua verità si realizzerà.”

È quello che fa sempre il Dobe, in fondo. No?

E le sue dichiarazioni di intenti si sono sempre avverate.



 


L’abitudine, mi aveva fatto diventare pragmatico.



La mia natura, mi manteneva un “Dobe” sognatore.



Ma tu avevi detto quelle parole.



E il nostro vuoto si era già connesso. E quel legame, che anche oggi ti rifiuti di riconoscere, si era già formato.


 

Riconosceva il paesaggio. Quello stesso che aveva evitato per così tanti anni, dopo essersene andato da Konoha la prima volta. Quello che gli era rimasto stampato a fuoco nel cervello, mentre abbandonava il suo migliore amico, dopo avergli inferto ferite che lo avrebbero potuto uccidere. Mentre si allontanava da un futuro che non avrebbe più potuto abbracciare.

Ancora pochi alberi, pochi salti, e sarebbe uscito dalla foresta.

 




La maschera che portavo è rimasta sul mio volto sempre di più, ed il mio nulla non si allargava più così velocemente come prima. Sapevo che non sarebbe scomparso del tutto. Sapevo che sarebbe stato lì, ad aspettare un cedimento, un’incrinatura del coperchio.



Poi tu te ne sei andato. E io mi sono sentito come se il vuoto dentro di me si fosse raddoppiato.



Ogni volta che ci incontravamo, si dilatava, fino a toccare il suo gemello, e lo assorbiva e se ne cibava, e quello faceva lo stesso con lui. Ma non era abbastanza, vero?



Il mio nulla è sempre stato una belva gentile. Avanzava con il sorriso sulle labbra, mentre mi annichiliva dentro di sé. Era famelico, ma con il metodo acquisito dalla pratica.



Il tuo … Era una fiera rabbiosa. Nata troppo velocemente e cresciuta troppo in fretta, per avere controllo su di sé. Ti stava bruciando vivo, e