si sia rivoltato contro come un serpente, Uchiha è l’incarnazione della misantropia, zucca vuota, e si vede lontano un miglio che non desidera rendersi meno criptico di quello che naturalmente è. Non puoi andartene in giro a dire che per te è un libro aperto e sperare che lui ti sorrida e ti dia ragione.


Naruto si morse l’interno della guancia a sangue, per evitare di ritorcere le parole del compagno contro di lui.


- Il silenzio e la rabbia saranno i tuoi migliori alleati. Ricorda che lo scopo è portare Sasuke all’esaurimento. E non guardarmi così, testa di rapa. Sei tu quello che vuole un coglione cocciuto come dolce metà.


Memore dei consigli di Shikamaru, ignorò il Teme troppo pallido e quasi barcollante dalla stanchezza davanti a lui ed entrò in casa.

- Che c’è? Ora mi tieni il muso? Andiamo, Naruto! Mi pare fossi tu quello che diceva che tra noi doveva esserci “la più sincera sincerità”.

Il tono sarcastico di Sasuke mentre citava una delle idee apparentemente più stupide che avesse mai avuto in vita sua, lo fece voltare di scatto verso di lui.

- Non osare. – sibilò tra i denti. Forse non sarebbe stato poi così difficile, rimanere arrabbiato con lui per le prossime settimane. Non se il bastardo si impegnava così tanto per farsi odiare da lui.

Il ghigno sulla bella faccia da schiaffi davanti a lui non poteva essere un invito migliore per il pugno che già stava stringendo forsennatamente, ma gli occhi di Sasuke erano seri.

- Non osare “cosa”, Dobe? Citarti? E perché mai? Il grande futuro Hokage della Foglia e le sue certezze assolute. Come è possibile non citare tale eminente fonte di saggezza? Volevi che fossi sincero, che condividessi con te tutto quello che sento. Lo sono stato. Adesso non puoi davvero pretendere che sia colpa MIA, se ti senti FERITO nei tuoi fragili sentimenti di ragazzina infatuata.

«Non lo vedi che stai soffrendo anche tu?!»

Avrebbe voluto urlarle, quelle parole. Perché per Naruto era evidente che Sasuke non ci stava mettendo il cuore, in quelle pugnalate precise e aspre. Anche quando il moro era stato convinto delle parole che stava pronunciando, c’era sempre stata una parte di Naruto che aveva SAPUTO che il pugnale che gli penetrava nella carne veniva subito dopo rivolto verso il suo stesso possessore. Ora, quella lama sembrava anche torcersi con sadica soddisfazione nel petto di colui che avrebbe dovuto essere l’aggressore, a scavare ancora più profondamente nella sua anima già danneggiata. E Sasuke dava a lui del Dobe.

NO, decise socchiudendo gli occhi a fessura: non aveva bisogno dell’aiuto di nessuno, per sentire la furia scorrergli nelle vene. Sasuke stava facendo l’unica cosa che Naruto non gli aveva mai perdonato. Stava ferendo se stesso, nel tentativo di negare quello che provava per lui.

Permise alle sue iridi di incendiarsi di rabbioso rosso, perché era il modo più efficiente per rendere esplicita l’emozione che lo stava colmando, poi fissò duramente quelle nere dell’altro, fino a che gli parve di scorgervi una leggera esitazione.

Quindi si voltò lentamente e salì le scale in silenzio, determinato a seguire puntigliosamente i consigli di Shikamaru.

Non sarebbe stato facile, questo era certo, soprattutto perché già ora si sentiva bruciare dal desiderio di andare dal Teme e urlargli contro che era un cretino con la testa di un cavolo lesso che non sapeva cosa fosse meglio per sé stesso e che doveva dare ascolto a LUI.

- Ehi, Dobe? Che fai, te ne vai così? Ehi! Naruto!

Chiuse attentamente la porta della sua camera alle spalle, e si buttò sul letto coprendosi gli occhi.

Perché quel cretino non poteva semplicemente dargli ragione e farla finita, per una volta? Naruto aveva sempre saputo cosa fosse meglio per Sasuke! E quell’idiota avrebbe dovuto ormai averlo capito, CAVOLO!

Perché non poteva semplicemente smettere di farsi del male da solo e accettare il fatto che “solo” lui non lo era? Perché non poteva per UNA VOLTA riconoscere la sua presenza? Sempre a guardare un punto lontano che non comprendeva Naruto, ignorando sfacciatamente il fatto che LUI era là per LUI, cavolo! Naruto si sarebbe volentieri messo ad urlare dalla frustrazione. Perché Sasuke lo escludeva sempre?

Poche decine di secondi dopo, mentre già stava stufandosi di contemplare la propria miseria e si stava dando del cretino per aver seguito i consigli di un tizio che doveva ancora chiedere davvero alla ragazza con cui usciva da secoli di uscire ufficialmente con lui, dopo sette anni di non-fidanzamento non-ufficiale, la maniglia della sua camera girò a vuoto attirando la sua attenzione. Quindi da dietro la superficie lignea venne un’imprecazione soffocata seguita subito dopo da un bussare infastidito.

- Dobe dai … mi spiace, va bene? Ecco, sei contento? Me lo hai fatto dire. Ora perché non la pianti con i capricci e apri questa porta? È stata una lunga giornata e siamo entrambi stressati e stanchi. Abbiamo esagerato un po’. Andiamo a mangiarci un po’ di quel tuo orrendo cibo e poi dormiamoci su, va bene?

Naruto studiò la porta, la fronte corrugata e la voglia di urlare. “Capricci”? “Dormiamoci su”? Pensava forse che una notte