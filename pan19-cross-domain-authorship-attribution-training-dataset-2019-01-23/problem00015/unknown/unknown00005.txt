vena pulsante sulla fronte della Haruno.
Anche Kakashi parve notarlo. «Che c‘è, Sakura?»
«Quell’idiota» proruppe Sakura ringhiando, «quell’idiota è scappato un’altra volta dall’ospedale!»
Neji, Chouji e Rock Lee, il cui compito in quella squadra di ricostruzione consisteva nel spaccare la legna che serviva per ricostruire totalmente le abitazioni impossibili da riparare, si voltarono verso i tre ninja.
Kakashi chiuse il libro, serrò la mano attorno alla stampella con cui camminava da nemmeno una settimana e fissò i volti degli Hokage. «Mmh. Sono sicuro che non è andato lontano, Sakura.»
«Ma… Tsunade-sama gli aveva ordinato di stare fermo per un mese!»
«E tu credi veramente che un ordine come quello abbia raggiunto la mente di un tipo come Naruto?»
Sakura arrossì, poi borbottò qualcosa che l’Hatake non riuscì a udire.
«Lascialo stare, Sakura. Ho come l'impressione che il nostro ragazzo tornerà volontariamente in ospedale.»
La ragazza inarcò un sopracciglio, perplessa.

Ne è davvero convinto?
«E adesso rimettetevi tutti al lavoro. Se vogliamo che Konoha torni come prima, dobbiamo impegnarci costantemente!»
Detto questo, Kakashi riaprì Icha Icha Paradise e si immerse di nuovo nella lettura.
Con ogni probabilità il ninja non si accorse delle numerose occhiatacce che molti gli lanciarono.

 

 

 

 

 

Hinata si legò i capelli in una coda alta e fissò il lago che si estendeva davanti a lei spezzando in due la radura che in passato aveva fatto da campo di allenamento a lei e al resto del Team 8.
Un combattimento avvenuto proprio in quel luogo, fra un ninja della squadra ANBU e un Mukenin del paese della Nebbia, aveva prodotto un tale risultato.
Dovevano essere entrambi molto forti, pensò la Hyuuga, guardandosi attorno spaesata.
Quel luogo era rimasto abbandonato per mesi.
Lei stessa non lo visitava da settimane.
Camminò adagio attorno al nuovo lago - ribattezzato dall’Hokage 'Terumi' in onore della Mizukage - e si fermò dove una volta c’erano due enormi buche scavate da Kiba e Akamaru durante il loro primo allenamento.Dio, quanti ricordi!

Hinata sorrise.
Le mancavano quei momento spensierati, quei momenti che non contemplavano guerre, né morti o tradimenti.
Un tempo in cui lei e gli altri erano soltanto dei bambini.
«Ahi, ma chi ha messo un lago al posto del campo?!»
Hinata sussultò e diede le spalle all’enorme distesa d’acqua, finendo per incrociare un paio di occhi azzurri.Non mi guardare, non mi guardare!
«Hinata!»
Naruto era steso lungo il prato e indossava soltanto gli indumenti dell’ospedale.
Come se non bastasse, con una mano tratteneva la flebo che doveva essersi portato in giro per tutta Konohagakure - la qual cosa non sembrava comunque urtarlo o produrre in lui il benché minimo imbarazzo.
Il solito scemo, avrebbe detto qualcuno, ma Hinata lo trovò semplicemente buffo.
Così corse da lui e gli si inginocchiò davanti, un po’ divertita e un po’ preoccupata. «Naruto-kun! Come hai fatto ad arrivare fin qui?»
Naruto voltò la testa verso di lei e la fissò. «Beh, camminando! Come vuoi che sia venuto?» rispose, strascicando la voce e dando uno strattone alla flebo che si era ormai ritrovato ad abbracciare amorevolmente.
Hinata si sistemò una ciocca di capelli dietro l’orecchio e arrossì, incerta. «N-No, lo so, però… sei ferito. Non avresti dovuto lasciare l‘ospedale.»
Al sentirla, Naruto scosse vivacemente il capo; poi si mise faticosamente a sedere.
«Ti prego, non ti ci mettere anche tu. Sakura-chan non ha fatto altro che urlarmi la stessa identica cosa per una settimana» poi la guardò bene a aggiunse: «Invece tu sei sempre così dolce con me!»Oddio!
«Naruto-kun, io… non è che… non faccio mai niente per te…»
«Come no? Uff, quante volte te lo devo ripetere?» Naruto mollò la flebo lasciando che rotolasse lontana da loro e la prese per le spalle, sorprendendola.
«Tu sei FORTE!» esclamò. «Lo dicono i tuoi occhi, Hinata. Sono stato chiaro? A volte dimostri di essere più tenace di Neji o Shikamaru… o di me! Hai le idee chiare e lotti per ciò a cui tieni. Pensi sempre agli altri. E mi hai già salvato due volte in passato. Ricordi?»
Certo che lo ricordava, lo ricordava benissimo.
Eppure non era mai abbastanza.
Avrebbe voluto che lui la considerasse forte in un altro modo a lei sconosciuto… e anche se continuava a guardarla così, anche se coglieva la decisione nei suoi occhi - quegli stessi occhi che non avrebbe mai smesso di osservare ammirata -, dentro di sé desiderava di più, sempre di più.Non mi guardare, Naruto-kun. Non farlo.
«Non mi credi?»
Hinata, il cui sguardo era scivolato altrove, sobbalzò e lo fissò: Naruto la scrutava imperterrito, affondando le dita nelle sue spalle fin quasi a farle male.
«Sai, sono venuto qui perché cercavo un segno.»
«Un… segno?» balbettò Hinata, senza capire.
Naruto annuì. «È da giorni che penso a Sasuke. So che non potrò riportarlo a Konoha perché nessuno