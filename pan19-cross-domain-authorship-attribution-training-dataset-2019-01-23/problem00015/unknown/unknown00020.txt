strumento al servizio di chi ti offre un compenso: non hai mai discusso le richieste né le hai mai giudicate – ma lui li batte tutti.

“Orochimaru... Tutte le tue tecniche non possono nulla contro i miei poteri oculari.” Lo informi, mentre arriva ad amputarsi un braccio per tornare immediatamente alla realtà. Ammirevole.

“Devo avere quegli occhi, capisci?” Si lecca le labbra, famelico.

“Non da me, scordatelo.” Incroci le braccia davanti al petto, inarcando le sopracciglia in segno di sfida. 

“Ti rendi conto che, rifiutando, mi spingi tra le braccia del tuo fratellino?” Ridacchia, persuaso d'averti detto qualcosa che ti farà capitolare. Ma per favore.

“Forse è proprio ciò che voglio.”

“Lo odi a tal punto?”

“Sì” Poi, d'istinto, aggiungi “E tu lo sopravvaluti troppo.” 

“Stai forse insinuando che potrebbe essere lui ad assorbire me?” Scoppia in una sonora risata, non capacitandosi di un'ipotesi tanto ridicola.“Io non ho insinuato nulla, hai fatto tutto da solo. Comunque sia, se non la ritieni una possibilità concreta non hai motivo di preoccuparti, giusto? Ora, se non ti dispiace, vorrei andarmi a riposare. Immagino, inoltre, tu debba rassegnare le tue dimissioni. Restituire mantello ed anello a Pain, a meno che tu non te li voglia tenere come souvenir, e andartene prima che mi veda costretto a raccontargli di questo nostro incontro.” Gli comunichi, chiudendo qui la questione. Almeno per quanto ti riguarda. 

“Se me vado è perché ho compreso quanto insulsi siano gli obbiettivi di questa organizzazione, mica per altro. Certo non per paura di quel moccioso.” Dichiara, indignato, prima di girare i tacchi ed andarsene.

Con la sua melodrammatica defezione si chiude il capitolo della tua vita concernente Orochimaru. Ci sarà un epilogo tra un paio d'anni, ma per il momento ti concedi di essere sollevato di non averlo più tra i piedi. La tua storia con Alba, invece, è soltanto all'inizio. Come Orochimaru, ti auguri sia più utile che memorabile.

------------------------------------------------------------------

Nove, come i cercoteri. È il numero necessario – ma non indispensabile – per attuare il rituale dell'estrazione ed impossessarvi della loro forza. Con la quale terrorizzerete il mondo, lo metterete in ginocchio e quando la disperazione regnerà sovrana gli tenderete una mano amica. Solo così potrà regnare la pace. Nel timore reverenziale di una punizione divina, inflitta da Pain ogni qualvolta si provi a far prevalere i propri egoistici desideri.

“Questo è lo scopo della nostra organizzazione. Se non vi sta bene, quella è la porta.” Annuncia il vostro leader, in risposta ai dubbi espressi da Sasori (che in realtà aleggiavano un po' nella mente di tutti voi). 

Che fretta c'è di sostituire Orochimaru? Cosa dovrebbe convincervi a continuare a lavorare per Alba, quando potreste benissimo essere padroni di voi stessi?Be', ora lo sapete. Più o meno. Sei sicuro che ti nascondano qualcosa, che ci sia una persona con tutt'altri obiettivi a servirsi di voi da dietro le quinte. Ma ci puoi passare sopra. A te sta bene, insomma, così come sta bene a tutti gli altri. Perciò restate.

Quando si sparge la voce che ci sia un bombarolo molto talentuoso, un terrorista mercenario che ha raggiunto la classe S – la più letale, a cui tutti appartenete – benché sia perfino più giovane di te... Naturale che andiate ad accaparrarvelo al Villaggio della Roccia, nonostante questo vi metta in cattiva luce con Onoki.Riuscirci è così facile che temi che questo Deidara sia sopravvalutato, per quanto incredibile sia la sua abilità innata. Il problema maggiore è che lui stesso pensa che essa sia quanto di più straordinario esista al mondo, non dando il giusto peso ai suoi avversari. Non vedi il vantaggio di averlo come compagno. Magari ti sbagli. Indubbiamente l'accoppiata con Sasori funziona. Si completano a vicenda. Entrambi si definiscono “artisti”, sebbene abbiano visioni diametralmente opposte su cosa sia o meno Arte. Uno è rumoroso ed istintivo tanto quanto l'altro è silenzioso e riflessivo.Sasori ha innumerevoli nemici, Deidara una sola nemesi: tu. Non può tollerare che lo Sharingan sia stato capace di lasciarlo senza parole. Tanto peggio per lui.In un'altra vita avrebbe potuto essere un rispettabile avversario. Il migliore che si possa avere. Di quelli che s'impegnano così tanto per arrivare al tuo livello, cercando di far passare la loro ammirazione per invidia, da spingerti a migliorare continuamente per farti trovare pronto quanto ti sfiderà apertamente. Dieci volte lo batterai ma, forse, l'undicesima sarà lui a battere te.Il suo essere casinista ai limiti dell'umana sopportazione, poi, metterebbe a dura prova la tua pazienza affinando così il controllo – che già hai – sulle emozioni.Vi migliorereste a vicenda, insomma. Potreste addirittura diventare amici, sentirvi come fratelli.In un'altra vita. In questa cerchi di evitarlo il più possibile perché non hai proprio tempo da perdere con lui. 

Per via delle tue origini, infatti, ti sarà assegnata la Volpe a Nove Code e devi essere convincente nel tuo tentativo di catturarla. Devi tenerti impegnato in missioni di poco conto, mentre persuadi i tuoi