sostituendosi alla sua carne in offerta alle sue unghie, e improvvisamente si sentì premere contro un torace rovente che iniziò a scacciare il gelo. – Va tutto bene. – bisbigliò al suo orecchio una voce fresca e rassicurante. – Va tutto bene.

Una mano scivolò lentamente a coprirgli gli occhi, le sue unghie ancora aggrappate addosso, e l’altra premette contro la conchiglia del suo orecchio, come se stesse proteggendo i suoi sensi, lui stesso, dall’eccessiva stimolazione. – Va tutto bene, Sasuke. – ripeté in una nenia - Non ci sono suoni e non ci sono colori. Niente urla e niente sangue. Solo tu e io. Solo tu e io.

Un braccio di Naruto, ERA “Naruto”, lo sapeva, lo SENTIVA, gli scivolò attorno non appena smise di urlare, stringendolo fermamente e imponendo un lieve dondolio ai loro corpi, mentre le sue labbra premevano contro la fronte sussurrando incessantemente “Va tutto bene” e “Niente urla e niente sangue” alle sue orecchie improvvisamente sorde al mondo estraneo a loro.

Sospirò, rilassandosi.

 

Non sapeva quanto tempo fosse passato, prima che tornasse abbastanza consapevole di se stesso e di quello che lo circondava da rendersi conto della situazione in cui si trovava: cullato dal Dobe, in mezzo ad una foresta straniera, con un nemico che non era riuscito a identificare e che lo aveva ridotto ad un agglomerato di dolore e terrore in meno di dieci secondi che poteva tornare da un momento all’altro per finire il lavoro. E lui … e Naruto, ma soprattutto LUI era là: seduto sul suo grembo, con il naso sepolto nella profumata curva del suo collo e con una mano aggrappata alla sua tuta. Felice e in pace come non ricordava di essersi sentito negli ultimi … dieci anni? No. Di più. Era … di più, no?

- … Naruto …

La presa attorno alle sue spalle si strinse - Ssssh … Va tutto bene. Non permetterò a nessun dolore di raggiungerti. Mai, mai, mai più. Te lo giuro, Sas’ke. Non permetterò a nessuno di farti ancora male.

Sasuke aggrottò le sopracciglia, confuso. Il tono di Naruto era traboccante di una determinazione e una sofferenza tali, da parere stesse parlando di un SUO dolore. Ma il dolore e la sofferenza di Sasuke non erano responsabilità di Naruto. Lui non aveva bisogno che Naruto lo proteggesse. Era perfettamente in grado di proteggere se stesso da ogni danno! Era sopravvissuto troppo a lungo senza il calore che ora sentiva e lo stava abbracciando, nel buio più totale, per non averlo imparato a fare!

Aprì la bocca per replicare a quella implicita affermazione che lui fosse “debole”, ma la richiuse non appena il suo cervello, ancora intorpidito, gli fece notare in ritardo ma non troppo alcuni particolari del corpo avvinghiato al suo: il cuore sotto il suo orecchio batteva velocemente, i muscoli della persona che si era appena nominata suo ... cavaliere tremavano, e il respiro che gli sfiorava la tempia era caldo e umido.

… Oh.

Mosse le dita, facendole scivolare goffamente contro il tessuto della sua tuta, scalando con difficoltà dovuta all’inesperienza la schiena che fremeva per un terrore diverso da quello che quasi lui non ricordava più. Liquidò il caustico bisogno di far notare come il rimanere così aggrappati l’uno all’altro nel bel mezzo di un potenziale attacco nemico fosse un’azione altamente imprudente e totalmente idiota, zittì il proprio orgoglio Uchiha, e rimase semplicemente “Sasuke” davanti all’unica persona a parte suo fratello che aveva voluto solo stare vicino a “Sasuke”, facendo di se stesso il consolatore, invece di colui che veniva consolato. – Sto bene. Calmati, Dobe. Sto bene. – ripeté ancora e ancora, pazientemente. Fino a quando, decine di sussurri e centinaia di dondolii dopo, il cuore sotto il suo orecchio riprese a battere lentamente e la paura scomparve dal corpo che lo stava abbracciando.


          (See the end of the chapter for  notes.)
          


Il Sole ...



- Cap. 9 -


 

- Dobbiamo ispezionare i dintorni. – si risolse finalmente a dire piano, con un tatto che non avrebbe mai pensato di poter riuscire a mettere insieme, ed una riluttanza che avrebbe indagato più tardi assieme al motivo per cui il bacio di quello che sembrava un secolo prima era parso così “giusto”.

La sua mano sinistra scivolò distrattamente su e giù lungo la colonna vertebrale ancora un po’ rigida in un gesto rassicurante per quella che doveva essere la millesima volta. Oh, beh, sospirò stancamente tra sé e sé … Dato che c’era, tanto valeva aggiungere alla lista delle cose su cui riflettere in seguito, o da cancellare completamente dalla memoria, anche la sua riluttanza a staccarsi dal corpo caldo di Naruto, e accettarla come un fatto in quel momento specifico.

Generalmente parlando, una volta passato il momento topico non avrebbe risparmiato al Dobe una sana presa in giro per il suo comportamento “materno”, ovviamente. Ma generalmente parlando, non avrebbe neppure ricambiato l’abbraccio e la consolazione per così tanto tempo e con così tanta pazienza.

Il fatto era che la paura di Naruto era stata così reale, così vibrante della necessità di rassicurarlo sulle proprie priorità, così disperatamente ansiosa e INTENSA, che Sasuke si trovava nella anomala condizione di