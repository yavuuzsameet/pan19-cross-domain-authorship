essere a volte. E va in depressione quasi quanto te, quindi vedi di trascinarlo a qualche terapia di gruppo, ok?

Ho la sensazione che tra poco ti verrà a chiedere la mano di Sakura. È da un po’ di tempo che si guardano strano, e per me c’è puzza di bruciato. Tu fallo penare un po’. … Bah… a che te lo dico a fare? Sei un maestro a far penare la gente. Alla fine però, quella mano, … tu concedigliela, ok?

Ama i figli che verranno, come fossero nostri – e non iniziare la menata di quanto dobe sono per dire una cosa del genere. LO SO che i maschi non rimangono incinti. Altrimenti io lo sarei stato da tanto di quel tempo da averti dato almeno quattro figli. E mi dispiace un po’ che non sia possibile, perché il pensiero di portare dentro di me qualcosa di così prezioso come il frutto del nostro amore non mi sarebbe dispiaciuto per nulla. E non ridere, che sto già arrossendo senza vederti farlo. Cazzo. Sono le ultime parole che avrai da me. Sii serio e accettale in tutta la loro sincerità. – e comportati con loro come il padre che io non ho (quasi) mai conosciuto e quello che tu hai sempre desiderato. Dagli tutto l’affetto che è stato negato a noi.

… Sì, lo so. Chiedere ad un Uchiha di dimostrare affetto in modo normale è quasi una battuta comica, ma tu sforzati almeno di non spaventarmi i bambini, ok? Austero, va bene. Madara, no. Infilaci dentro un po’ di Itachi-san senza esagerare, e avrai uno zio decente. Mi basta questo. E non offenderti se sarai solo decente. Il posto di migliore ce lo avrò sempre io. Accontentati e rassegnati, teme.

Ah. Per favore, non essere più così teme con Hinata-chan. Quello che hai fatto oggi è stato divertente, lo ammetto, - e molto appagante, ammetto pure questo - ma non era necessario. Ho chiarito con lei alla fine della guerra, e al momento esce con Kiba. Lo sapresti se almeno fingessi di ascoltarmi qualche volta … Non so cosa fosse venuta a fare oggi a casa nostra, ma non era certo per rubarmi a te, gelosone. E non dire che non lo sei, perché ho visto quanto compiaciuto eri mentre imbastivi quella scena a luci rosse per lei. Mai domandare, eh?

Parla con Gaara. … Si, lo so che è un controsenso dire “parla con Gaara”. Ma tu parlaci lo stesso, ok? Anche in silenzio. Aiutalo. Si sente in colpa per questo casino, quando non è proprio colpa sua. È la vita che mi sono scelto. E anche se non è la morte che desideravo … beh, insomma.

Tu e lui avete molto in comune. La stessa aria da funerale, la stessa passione per le conversazioni silenziose. La stessa profondità.

E non diventarmi geloso, teme, che per lui io sono sempre stato un fratello minore, me lo ha detto lui. E ora starà soffrendo per me, come stai facendo tu.

Prenditi cura di Kurama. È sboccato e volgare, a volte, ma sarà l’amico più fedele che potrei mai desiderare per te. Soffre di solitudine, quindi coccolalo un po’ e accarezzagli il pelo. Spazzolagli le code, che tendono a fare i nodi. Fagli fare una dieta equilibrata, che ha la sua età e tende a ingrassare. Non permettergli di fare cavolate, e tienilo lontano da Bee. L’ultima volta quasi mi ha tirato scemo con i suoi tentativi di rap.

Salutami tutti, e non permettere loro di essere troppo addolorati per me.

Bastiamo noi ^^

…

Se devo dire la verità, questa lettera l’ho già scritta, e ora sta esattamente dove metterò questa una volta finita. La nasconderò tra le scatole di ramen che odi tanto, in modo da non correre il rischio di fartela leggere prima di … prima, insomma. La troverai quando ti deciderai a provare ad apprezzare il suo gusto raffinato, o quando deciderai di buttarle. Più probabile la seconda, lo so.

Ma dopo oggi …

Ho deciso che dovevo rifarla. E non dire che sono sempre il solito, perché l’altra era davvero bella, ok? Ci ho messo un saaaaaacco di tempo. Un sacco di pensieri … sì, teme, pensieri. Ogni tanto penso anche io, ‘tebayo. Non dire che è impossibile per me. Non è vero. Perché io penso sempre. Se non a tutte le cose deprimenti che ci sono a questo mondo come fai tu, almeno a una, di cosa deprimente, penso sempre.

Penso a te.

Sempre, sempre, sempre.

Ti sogno la notte, e ti penso di giorno.

Cazzo non protestare, Sas’ke. Ammettilo e basta. Sei un maniaco depressivo da manuale. Sempre a vedere complotti in giro e a giurar vendetta a destra e a manca. A dire che tutti ti odiano, quando invece sei circondato da persone che ti vogliono un gran bene.

 

Prenditi cura di te stesso. Come se fossi io.

Vivi questa vita che il mio egoismo non ti vorrebbe concedere fino all’ultimo respiro.

Così quando