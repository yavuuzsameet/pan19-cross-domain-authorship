verso il cielo, nessuno è bravo a dribblare le discussioni e a cambiare argomento come lui. Anni e anni di pratica, immagina, perché gli riesce con una naturalezza tale che il suo vicino è il più grande faccia di bronzo della storia o ha fatto un sacco di esperienza nel settore.

E quando parla di settore non intende quello culinario, ma quello delle facce di culo.

«Ma è la stessa tipa che c'era in Capitan America?»

«Sì, stai zitto e guarda».

«Oh, ma quello è Howard Stark, aspe, sta ricordando?»

«Kisame...»

«Che appartamento di merda, che poi pensa vivere negli anni sessanta, non avevano nemmeno il wi-fi».

«Kisame...»

«Figurati se non la trattano male, così possiamo empatizzare tutti per la protagonista sfigata, orde di nazifemministe incazzate hanno ucciso per molto meno».

«Sai chi altro verrà ucciso se non sta zitto? Tu» sibila Sakura tirandogli una gomitata nel costato e strappandogli un gemito di protesta «Se devi rompere le scatole e basta puoi anche tornartene nel tuo appartamento».

«Sei veramente antipatica! Lavorare tutte queste ore ti inacidisce, hai pensato di prenderti una vacanza?»

Sakura mette in pausa e lo fissa, dedicandogli lo stesso sguardo che si riserva ai deficienti.

«Sono un medico, idiota. Non posso prendere e andare dove mi pare, non funziona così, me le devono dare le ferie».

«Ma se le hai maturate...»

«Se le ho maturate cosa? Mica sono delle mele, non mi cadono in testa!»

«Facciamo così» celia Kisame, dandole una leggera pacca sul capo come se fosse un cane «La prossima volta che esco ti porto con me, notte brava. Ti rilassi, ti sbronzi e voilà!»

«Spero davvero che tu stia scherzando».

«Perché? Magari puoi anche portare quella sventola della tua amica bionda».

Sakura geme, buttando la testa all'indietro sul divano; non nota il sorriso appena accennato di Kisame, che non vuole ammetterlo ma adora quelle mattine. Si diverte più di quanto non dovrebbe a prendere in giro la sua vicina di casa; sa bene che quelle volte, non così rare, in cui si sveglia con qualcuno nel letto, gli basterebbe trascorrere qualche ora al bar, ma così è molto più piacevole. E comunque Sakura non glielo ha mai fatto pesare, certo si lamenta ogni volta che lo vede, ma lui è quasi sicuro che le faccia piacere. È una cosa solo loro, come un appuntamento fisso che avviene almeno un paio di volte al mese, di solito il sabato mattina. Lui entra nell'appartamento di fronte al suo, prepara il caffè, cucina la colazione e aspetta che lei si sia alzata per mangiare. Ogni volta passano la giornata a vedersi una serie diversa e a prendersi in giro, e va bene così. In qualche modo è l'amicizia più stramba che Kisame abbia mai avuto, basata su insulti a mezze labbra e rispostacce, ma anche se Sakura fa la scontrosa e finge di essere oltraggiata ogni volta che se lo ritrova in casa, non lo ha mai cacciato, gli ha sempre fatto spazio sul divano, a volte gli ha perfino lasciato scegliere cosa guardare.

«Ok, ok, niente bionda. Ma dovresti davvero uscire».

«Possiamo vedere almeno la prima stagione o hai intenzione di rompermi ancora a lungo i coglioni perché non trombo?»

«Non ho mai parlato di trombare...»

«Vaffanculo, Kisame».

«Ok, ok. Fai partire, come sei suscettibile».

 

 

28 Marzo.

 

«Svegliati e risplendi, dolcezza, ho fatto il caffè» tuona una voce nota, bussando alla porta della sua stanza.

Oh, no, non di nuovo, non a così breve distanza.

Sakura mugugna qualcosa sotto il cuscino e sbircia l'orologio, gemendo appena. Nemmeno a Pasqua le dà pace, nemmeno a Pasqua.

«Ti odio» mormora, rotolandosi fuori dal letto e infilando la vestaglia.

«Non è mai vero» celia Kisame piazzandole sotto il naso una tazza di caffè caldo.

La giovane lo guarda male, molto male; sì è vero, dovrebbe essere abituata, ma sono passati appena tre giorni dall'ultima volta e non è mai capitato che il suo inopportuno vicino si ripresentasse così presto.

Sbadiglia, coprendosi la bocca con una mano, e sposta i libri rimasti aperti sul tavolo del salotto con una manata, accasciandosi sulla sedia imbottita.

«Avrei voluto dormire» si lamenta «Puoi per piacere andare a buttare fuori da casa la tua ultima conquista e lasciarmi tornare a letto?»

Kisame scuote la testa.

«No, non credo di poterlo fare».

«Non mi dire» borbotta con la voce impastata dal sonno (e Kisame si trattiene dallo scoppiare a ridere, perché anche se l'ha spesso vista appena sveglia, raramente Sakura esce dalla sua stanza così addormentata) «Hai dimenticato che in mezzo alle gambe hai un paio di palle?»

«No, semplicemente non c'è nessuno a casa mia e quindi nessuno da mandare via».

«Come sarebbe a dire!? E MI HAI SVEGLIATO PER COSA?»

«Ok, non ti arrabbiare, però ieri navigavo su Tumblr e-»

«Tu sai cos'è Tumblr?»

«Preferirei non affrontare questo argomento ora».

«Ok… Cos