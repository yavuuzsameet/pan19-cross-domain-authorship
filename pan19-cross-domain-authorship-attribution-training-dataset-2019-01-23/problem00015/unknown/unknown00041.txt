il caso di ricominciare a incoraggiarlo a vivere, invece che semplicemente a vegetare nel ricordo di qualcuno che non c’era più.

Poi pensò alla macchia di ramen che Naruto aveva fatto sul divano qualche giorno prima di morire, durante una delle serate in compagnia che il biondo imponeva al suo compagno per evitargli di ammuffire, come diceva allegramente.

Strinse gli occhi per impedire alle lacrime di scendere.

Si schiarì la gola e iniziò a raccontargli la sua giornata in ospedale, sforzandosi di ricordare tutti gli episodi più strani e divertenti che le erano capitati, mentre fissava le bende attorno alla sua mano, e poi passava a controllare il taglio meno grave sul suo avambraccio.

Lui rimase in silenzio, lasciandola fare docilmente, mentre si beava del rumore inaspettato. Era un suono diverso da quello di cui avrebbe avuto veramente bisogno, ma comunque gradito.

- È pronto. Sbrigatevi ad arrivare prima che finisca tutto io! Ho preparato in soggiorno!

Il richiamo di Kakashi li distolse dai loro pensieri.

Sakura sorrise, fingendo che fosse tutto normale. – Vogliamo andare prima che sensei decida di mangiarsi anche la nostra cena?

Non ottenne sbuffi, risposte maleducate e neppure smorfie accompagnate da lievi sorrisi nascosti.

Sasuke si limitò a fissarla, e poi ad alzarsi dirigendosi in soggiorno.

Sospirò sconfortata, prima di seguirlo lentamente. Pensava sarebbe andata meglio. Pensava che Sasuke avrebbe superato, col tempo, la perdita di Naruto.

Aveva reagito bene, in fondo, a Gaara. Ed era stato solo a pochi giorni dal collasso di Naruto. Durante l’addestramento per ottenere l’abilitazione come Anbu, si era lamentato che quegli idioti che gli avevano bloccato il chakra per anni avevano fatto perdere al suo corpo la velocità di reazione di una volta. Aveva ghignato, ovviamente divertito dagli insulti che Kiba gli stava elargendo da terra, quando quella sua scarsa velocità di reazione aveva spedito l’Anbu a metà del suo attacco a sorpresa a gambe all’aria, durante uno dei loro allenamenti. Era stato qualche settimana dopo la sua morte.

Al suo matrimonio con Kakashi aveva condiviso con lei addirittura un sorriso appena accennato, ma sincero.

Ma le caute speranze che Sakura aveva osato avere, erano andate affievolendosi sempre di più. Sasuke aveva perso lentamente le emozioni che aveva recuperato negli anni di convivenza con Naruto. E a quel punto, Sakura sospettava che se non fosse successo qualcosa di enorme, si sarebbe trovata a breve a piangere la scomparsa di un altro brandello della famiglia che le era rimasta. Ormai solo con lei manifestava qualcosa di diverso dall’apatia, e anche questo diventava sempre più raro.

- Riesci a mangiare con la mano ridotta in quel modo?

- Non ti offri mai di imboccare me. Perché non imbocchi me, Sakura tesoro?

Studiò gli occhi seri di suo marito, e stette al gioco. – Perché tu te ne approfitteresti. – gli rispose mostrandogli la lingua.

- Mah mah … così mi ferisci, amore.

- Kakashi sei credibile quanto Gai-sensei che si lamenta dei muscoli doloranti.

Vide il sorriso raggiungere birichino l’occhio visibile di suo marito, e seppe subito di doverlo fermare. – Non dire altro. Non voglio sapere se Gai si è lamentato di dolori muscolari con te.

- Ma il muscolo in questione … -/- Kakashi non continuare se ci tieni a dormire su un letto per le prossime due settimane.

- Non hai senso dell’umorismo, Sakura-chan.

- Mi hai sposato sapendolo, sensei. Non ho forse ragione, Sasuke?

Si voltò sorridendo verso di lui. Ma lui non la stava guardando. Si limitava a mangiare, impugnando le bacchette con la sinistra. Gli occhi fissi sul piatto.

Sakura avrebbe voluto scuoterlo. Avrebbe voluto arrabbiarsi con lui. Cercò aiuto negli occhi di Kakashi.

- Sasuke. – disse con forza lui, distogliendo il proprietario della casa in cui stavano cenando dalla piacevole sensazione che gli dava sentire il respiro di altri esseri umani nella sua tomba. Ne sarebbe rimasto l’eco per un po’. E lui forse avrebbe ritrovato in quel breve lasso di tempo la determinazione necessaria ad ignorare un altro mese di sussurri nella notte, e altre decine di centinaia di migliaia di rintocchi di orologio.

- Che c’è.

Era sollievo quello che passò veloce nella pupilla visibile di Kakashi? Sollievo per cosa? Perché aveva risposto al suo richiamo?

Si accorse per la prima volta dello sguardo spaventato di Sakura.

- Come ti sei tagliato la mano, Sasuke?

Pensava forse, Kakashi, che avesse cercato di suicidarsi?

- Perché dovrebbero essere affari tuoi?

Questa volta era certo di averlo visto. Sollievo. Nella maschera da idiota menefreghista e felice di Kakashi era scivolata veloce un’espressione di sollievo.

- Potresti pure avere compassione della preoccupazione del tuo vecchio sensei per il suo pupillo preferito e rispondere alla domanda, né?

Era tornato leggero e scherzoso. Lo fissò a lungo, indeciso se valesse la pena di sprecare il suo tempo in una sfida di volontà con lui, infine sospirò appoggiandosi allo schienale lasciando perdere il cibo. Non aveva fame, non aveva voglia di litigare, e il mal di testa lo stava uccidendo.

- Mi sono distratto pulendo la wakizashi. Ho sottovalutato la mia stanchezza.

- Ah! Mi dispiace, Sas’ke … forse avremmo fatto meglio ad andarcene