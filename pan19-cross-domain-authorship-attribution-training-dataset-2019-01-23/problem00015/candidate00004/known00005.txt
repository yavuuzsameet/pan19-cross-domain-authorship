sacerdoti sbagliano.”





Te ne sai andato, lasciando cadere la conversazione.





Codardo come al solito.





Ma quella canzone, triste e allo stesso tempo forte, ti accompagnò per tutto il giorno e anche per quelli seguenti. Era malinconica, certo, e si addiceva al tuo stato d’animo, ma non era solo per quello che la apprezzavi. La verità è che, oltre alla malinconia, sembrava celare qualcos’altro. Non riuscivi a capire bene in che punto, ma in quelle note si nascondeva una sorta di speranza impossibile. Come una richiesta d’aiuto che, contro ogni evidenza, si vuole credere che verrà ascoltata. E così ascoltavi. Ascoltavi la tua cameriera cantare, affascinato da quelle note e da chi le produceva.





“Se volete ve la insegno.”





“Dearie, te l’ho detto, non voglio spaventare i tuoi dei.”





Tu avevi smesso di pregare quando avevi smesso di cantare, ma lei era la tua dea e per un poco hai creduto davvero che ci fosse del buono in questo mondo, del buono non destinato a perire sotto la morsa dell’oscurità, e che avresti potuto continuare ad adorarla da lontano.





Quanto ti sbagliavi.





L’oscurità aveva inghiottito anche lei. Lei che era una dea, che era luce, bontà e vita, era stata uccisa, probabilmente torturata dagli stessi sacerdoti che le avevano insegnato le preghiere.





Ti accusavano di incarnare l’oscurità, ma erano loro ad aver soffocato la luce.





 






Well your faith was strong but you needed proof







You saw her bathing on the roof







Her beauty and the moonlight overthrew ya







And she tied you to her kitchen chair







She broke your throne and she cut your hair







And from your lips she drew the Hallelujah







 






Ogni cosa ora ti ricorda lei. Ogni angolo del castello sembra lamentare la sua mancanza. Una volta, durante una delle tue tante notti insonni, ti sei affacciato dalla finestra della torre e l’hai vista. Era nel cortile, scalza, e camminava con i piedi immersi nello stagno; sembrava felice, serena, ma com’era possibile? Nessuno, nessuno era mai stato felice vicino a te, nemmeno quelli che tu avresti voluto lo fossero. Perché lei sì? Sei rimasto a guardarla a lungo, mentre i raggi della luna piena la illuminavano facendola sembrare ancora più irreale, eterea. A un certo punto aveva perso l’equilibrio ed era caduta all’indietro, bagnandosi dalla testa ai piedi. Si era messa a ridere. E quel suono potevi sentirlo vagamente anche da lì sopra, una risata sincera e liberatoria, come non ne sentivi da tanto, troppo tempo.





Una volta ti eri così immerso nel tuo lavoro che non eri uscito dalla torre per giorni. Alla fine lei si era presentata alla porta chiusa, nonostante tu le avesse espressamente detto di non farlo, che saresti sceso a mangiare una volta finito. 





“Rumplestiltskin, sono giorni che non mangiate, sono sicura che qualunque cosa stiate facendo possa aspettare mezz’ora. Non potete continuare a questo ritmo, vi farete del male.”





“Dearie, non so se lo ricordi, ma io sono immortale, potrei anche saltare i miei pasti per il resto dell’eternità e questo non mi nuocerebbe. E poi mi sembra di averti assunto come governante, non come balia.”





“Esatto, e sono una governante scocciata perché sono giorni che mi sforzo di prepararvi piatti che poi vanno sprecati. E poi sono l’unica servitrice in questo castello, quindi se necessario vi farò anche da tata.” Detto questo, in barba a ogni divieto, era entrata nel laboratorio. Avevi protestato, ma alla fine non eri riuscito a dirle di no.





Tu eri Rumplestiltskin, l’Oscuro, l’immortale, colui che nemmeno i cavalieri più coraggiosi avrebbero voluto affrontare, eppure lei ti obbligò a sederti e a mangiare, come avrebbe fatto una madre con un bambino capriccioso che si rifiuta di mandar giù le verdure.





“Guardate in che stato vi siete ridotto! Dopo vi preparo un bagno caldo, e magari sarebbe anche il caso che vi tagliassi i capelli, che ne pensate?”





“Penso che se ci provi ti trasformerò in una bella ranocchia, così ti potrò mettere nello stagno e farai disastri solo lì.”





Perché, perché non era potuto rimanere tutto così? Eri felice di averla accanto, non chiedevi e non speravi nulla di più. Luce e oscurità potevano coesistere in quell’equilibrio, finché nessuna delle due si fosse avvicinata troppo all’altra, ma lei non era mai stata tipo da accettare i limiti.





Ti aveva baciato.





E cosa ci sarebbe voluto per accettare quell’amore? Nulla. Solo un po’ di coraggio. Il coraggio che non avevi mai avuto. E mentre la accusavi, mentre la cacciavi, in fondo al cuore tu sapevi, lo sapevi che lei era sincera, perché altrimenti il bacio non avrebbe spezzato la maledizione. Che altra prova ti serviva?





 






Maybe there's a God above







But all I've ever learned from love







Was how to shoot somebody who’d outdrew ya







And it's not a cry that you hear at night







It's not someone who's seen the light







It's a cold and it's a broken Hallelujah







 






Non era per non soffrire più che avevi rinunciato