una decina di minuti umidi.  Tom Kaulitz lo sa bene, come inevitabile quando ti concedi  alla notte con l’ambizione vorace di un predatore di sogni.  Sissignore: ogni donna che bacia, accarezza, penetra ha la  certezza di possederlo. Poi arriva l’alba, Tom sbadiglia, si arriccia sul  fianco, scopre a chi spetta l’onore del suo orgasmo e le dà il culo.  Le groupie non durano mai fino all’ora di colazione: è una  legge antica quanto il mondo.  I fratelli, in compenso, sono una catena per la vita.  Tom si è pentito di quella domanda nel momento stesso in cui  l’ha posta a Bill.  Forse ha persino odiato il suo gemello per non averlo fermato  in tempo – per non aver mentito.  Bill, un contaballe di talento, un bugiardo matricolato, ha  scelto l’odiosa via della verità: gli ha squadernato sotto il muso quasi un mese  di vita sentimenti scopate clandestine.  Il suo gemello lo chiama amore e fiducia e  sei-la-persona-più-importante-della-mia-vita-Tom.  Tom si chiede quanto diavoli costi amare un candido demonio.  Ricorda tutto dell’istante in cui il sospetto è diventato  certezza, come capita solo per quegli irripetibili attimi che sembrano decidere  della vita e della morte – o del diventare grandi, punto e basta.  Ventuno agosto duemiladieci: l’afa l’ha tirato giù dal letto  zuppo e con un rodimento di culo che – visti gli sviluppi della giornata – sa di  oracolo.  Si è trascinato sino al mobile bar della suite, intorpidito e  lento. Il riflesso dell’ampia finestra gli restituisce le linee di un ragazzo  bellissimo, baciato dalla fortuna e, a quanto pare, anche dal sole della  California.  Si passa la mano contro le guance. Un filo di barba malfatta  lo punge, ma la sua ultima conquista ha detto che gli dà qualcosa di sensuale e  sessuale, e allora va bene.  Non ha più voglia di somigliare a un ragazzino.  Si versa da bere del succo, mentre i pensieri – come capita  sempre sul far dell’alba – scivolano via liquidi e disordinati.  È successo qualcosa.  Hanno perso l’equilibrio.  L’ananas è tanto dolce da dare la nausea; l’incertezza gli  stringe lo stomaco in una morsa.  Ha sentito Bill piangere e poi ridere e poi cantare solo.  Ha spiato brandelli di canzoni stupide, che chiudono tutte  con un I love you smielato.  Bill non l’ha mai detto neppure a quindici anni.  Bill è diventato un estraneo.  Il pointer abbandona la brandina dimenando la coda e  cercandolo con quel suo modo inconfondibile d’essere amico, confidente, complice  quando il sonno non viene o la notte sembra troppo lunga. “Poi andiamo a farci  una corsa,” gli dice, perché dividere il silenzio con un cane gli pare meno  patetico che non incollarsi al cellulare e chiamare mammina.  Sbuffa e fissa il niente oltre la finestra – che poi niente  non è, quanto una spettacolare piscina tra palmizi lussureggianti.  Tra un pugno di settimane saranno di nuovo in Germania:  photoshoot e marchette televisive e interviste e bronci recitati.  Tra un pugno di giorni avranno ventuno anni, saranno grandi  davvero, saranno ancora più sbronzi.  Tom sospira, rovescia quanto resta del succo nel lavandino,  accarezza la testa del pointer e si trascina in bagno. Ha bisogno di una doccia,  di svegliarsi davvero, di macinare chilometri e sudore e cattivi pensieri: poi –  forse – avrà il coraggio di porre qualche domanda a Bill.  Un coraggio che avrebbe fatto meglio a non trovare mai.  Quando torna, la prima cosa che vede è il culo del gemello,  per metà incastrato nel frigorifero.  La bassottina gli frusta le caviglie con la coda e ansima  vogliosa di tutto.  “Quando perderai quel vizio?” sbuffa, mentre Bill torna ad  assumere una posizione plausibile.  “E anche questo,” puntualizza seccato Tom, nel vedere che  mezzo litro di latte è finito nello stomaco del gemello senza passare dal  bicchiere. “Se mi verrà un herpes…”  Bill gli mostra il medio, si strofina le labbra e poi libera  qualcosa a metà strada tra lo sbadiglio e il rutto.  Chi ha inventato la massima sulla durata delle groupie,  sapeva di cosa parlava: non c’è nulla più del risveglio a dire chi sei; non c’è  nulla come il sole del mattino che assottigli la maschera sino a renderla un  velo inconsistente.  “… Se ti verrà un herpes, sarà là sotto e di sicuro non sarà  colpa mia,” è il ‘buongiorno’ della mattina, prima che inauguri l’affannosa  ricerca delle sigarette.  “Ben sveglio anche a te, fratellino,” ironizza Tom,  lanciandogli il pacchetto di Marlboro e l’accendino. Bill fa scattare la ghiera  e gli tira un bacio.  “Già va meglio,” sogghigna.  Bill si trascina in terrazza stirandosi come un gatto, la  sigaretta tra le labbra e quei capelli improbabili che gli danno un’aria da  pazzo sconvolto anche quando non deve salire sul palco.  “Tu non fumi?” gli chiede, mentre cicca nel vuoto senza darsi  pena di divieti, incendi e chissà cos’altro. Quello di Bill è un sistema  Kaulitz-centrico che non ammette deroghe.  “Già servito. È un pezzo che sono sveglio