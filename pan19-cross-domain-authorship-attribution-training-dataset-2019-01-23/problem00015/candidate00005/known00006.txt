arazzo di un’indecente e maschia  sensualità – aveva avuto per l’ennesima volta un sorrisino ironico da regalarle,  colpendola nel vivo di una vanità che sembrava godere nell’essere così  impunemente offesa.  “Tu non vuoi davvero saperlo,” le aveva ghignato, prima di  sedersi e avvicinarsi gattoni, con una sinuosità strana, felina e pericolosa.  All’altezza del coccige poteva veder spiccare con dolorosa evidenza il moncone  irsuto della sua diversità. A volte si concedeva fantasie dalla perversione  pericolosa e scoraggiante, che le facevano intravedere un abisso infamante –  come sarebbe stato avere la coda? Lasciargliela tenere? Leccare quell’area  proibita, che solo sfiorare bastava ad accendere la ricettività di una belva  indomabile?  Bulma Briefs s’impediva scientemente simili distrazioni; né,  del resto, trovava ancora il modo di pensare quando il saiyan le era di nuovo  troppo vicino per non rinnovare l’esercizio del proprio dominio. E Vegeta,  inginocchiato non per resa, ma per tattica, lingua contro il suo capezzolo e poi  giù, ancora più in basso, sino a un giardino azzurro privo di loti, ma  altrettanto formidabile nel perdere, ancora rideva tra sé e la mordicchiava e  forse cercava nel suo rapimento la conferma dell’ennesimo successo.  Bulma Briefs aveva affondato le dita in quelle chiome  tenebrose e dense, spesse e selvatiche com’era selvaggio lui, strattonando con  forza, come una domatrice avrebbe osato nei confronti del leone con cui aveva  dormito.  “Avanti. Dimmelo,” aveva sospirato. Le dita di Vegeta la  sondavano, chiedendo alla vischiosità imprevista delle sue emozioni più sporche  di bagnarlo – e ancora quelle mani forti lungo le cosce, dorsali scolpiti con la  definizione di un cesello offerti al suo sguardo, la lingua nella conca  dell’onfalo, eppure il sussultare prevedibile di un risolino maligno. “Accoppiarsi: nella tua lingua suonerebbe così.” Quando si concedeva di tornare al presente dall’incredulità  di quell’istante, Bulma scuoteva il capo e si diceva una volta in più che era  una pazzia; di quelle che, come iniziano, così devono finire. I Saiyajin  somigliavano agli esseri umani, ma una scienziata era la prima a dover diffidare  della forma: una rosa non perde il profumo se le si muta nome; una scimmia non  smette di essere tale solo perché brava a letto.  Bulma Briefs nascondeva, oltre il conveniente schermo di un  elegante tailleur, la seconda natura della propria anima, disseminata di morsi e  piccoli lividi di puro piacere: con pochi gesti essenziali lisciava increspature  impreviste e chiudeva in una ventiquattrore turbamenti inopportuni. Oltre le  grandi finestre, il sole di giugno era un’abbagliante metafora della sua  inspiegabile insania: un fuoco dallo splendore inusitato, che bruciava e quasi  cauterizzava persino la retina, se lo sguardo provava a sfidarne l’intensità.  Oppure era un oppiaceo e una dipendenza?  Bulma Briefs non sapeva spiegare l’autentica cifra dei propri  desideri e finalmente si concedeva di aver paura, perché nell’umiliato godimento  di un abbraccio strappato a un’assenza ripiegava quell’orgoglio ch’era sempre  stato il vessillo della sua autentica invincibilità. Invece aveva perso,  capitolando innanzi a qualcuno che non chiedeva mai nulla.  Non c’erano domande in Vegeta, ma ordini perentori o una  ancor più perentoria sfacciataggine, con cui afferrava, sottraeva e non lasciava  nulla di sé. Se non una specie di confusa nostalgia.  Se n’era innamorata?  La tela tessuta dal ragno della sua vanità era franata  inghiottendola? Non aveva più memoria della sua prima cotta: se n’era concessa  una soltanto e l’aveva lasciata stemperare in una tiepida amicizia. Non vi era  nulla che somigliasse alla sensazione quasi claustrofobica di assenza che la  divorava nell’attesa della notte, sospesa nell’incertezza di sentirlo proprio,  vivo e caldo al suo fianco, oppure sola, a macerare nel disgusto di sé e nel  dubbio dei sentimenti di una scimmia. La follia era esplosa a giugno, quando, sebbene con una  timidezza che non si sposava alla sua essenza prevaricatoria, scostante e  feroce, Bulma aveva posato i polpastrelli su un livido ancora troppo vivo,  lasciato da labbra voraci, e aveva scoperto di sentirsene fiera.  Non deturpata. Non umiliata. Non sfigurata.  Quel che la tormentava era forse non sapere come chiamarlo,  se non era un uomo, né una bestia, perché oltre la rabbia di un istante, Bulma  Briefs nemmeno dimenticava la bellezza assassina di quegli occhi. E mentre ritta  e fiera camminava lungo il viale che conduceva agli uffici della compagnia, il  suo sguardo si perdeva in dettagli inutili, sfocati come i confini di tutto quel  che prescindeva dall’improvviso punto fio del suo Universo. Un saiyan. Una scimmia. Un amante. Il metallo traslucido che rivestiva il gravital trainer  sfolgorava nel sole del mattino, come una teca che non celava però un tesoro  taxodermico, ma una creatura viva e crudele nell’esercitare, persino sulla  distanza, l’attrazione magnetica dell’indifferenza. Nella sua mente confusa si  sovrapponevano immagini che non possedevano la concretezza del vissuto – quella  strana solidità che ha a volte il ricordo, soprattutto quando te ne lasci  avvolgere come una sorta di paracadute esistenziale – quanto lo sfocato languore  del desiderio. Poteva immaginarlo in quella piccola sfera rovente esercitare  ogni singolo muscolo di un corpo maltrattato e potente, deturpato solo nella sua  superficie più insignificante: a tratti si