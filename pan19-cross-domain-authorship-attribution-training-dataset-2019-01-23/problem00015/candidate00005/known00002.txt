il cercapersone e memorizza la sua tabella di  marcia. È già stato in almeno dieci posti diversi e ha vestito un centinaio di  ruoli di circostanza. Dovrebbe essere contento di tornare a casa, ma ormai finge  anche lì e, se possibile, si fa ancora più pena, perché sa che non gliene verrà  niente: in nessun caso. È il leader. Dunque è colpevole del disastro del gruppo  e di un disastro emotivo e, a questo punto, forse anche dell’estinzione dei  panda, del buco nell’ozono, della recessione che avanza e dello smog di Tokyo.  Il ragazzo pensa che probabilmente è per questo che non è mai  piaciuto a nessuno, perché racconta le cose per come sono, senza tentare smorfie  ruffiane o di farsi voler bene per quello che non è. Il problema è che la vita  non va per niente così. Tutti predicano l’onestà, ma quando se la trovano  davanti preferiscono voltarsi dall’altra parte.  Il ragazzo sa che è per questo che ha cominciato a farsi  crescere i capelli, a tingerli di rosso e a non fidarsi dei sorrisi.  Il ragazzo sa che è per questo che ha indossato la camicia  rosa il giorno dei suoi ventuno anni: per fargliela vedere a tutti quei  benpensanti che gli davano del teppista per i suoi colori, senza averli mai  visti sul serio.  Il ragazzo sa che avrebbe proprio voglia di un abbraccio vero  e che gli piacerebbe da morire tornare a casa da chi non l’ha mai giudicato  male, neppure se era strano o imbarazzante o diverso. Il ragazzo, però, sa che  tiene duro soprattutto per loro, perché è a loro – alla sua famiglia – che  dedica in primo luogo ogni successo. A loro ed a chi si preoccupa di ascoltarlo,  ancorché giudicare il suo look o la sua lingua tagliente o il suo carattere a  tratti spigoloso come il suo viso o i suoi occhiali da vista. Senza ombrello,  fradicio e stanco, il ragazzo si dice pure che il mondo è fatto solo di  superfici taglienti e quando provi ad attraversarle ti ritrovi a pezzi, per  quanto pure tu possa illuderti di essere solido e infrangibile. In fin dei conti  si dice pure che è stato il primo tanto disonesto da cercare per sé una parte  così impegnativa.  Forse troppo, per uno come lui: dove mai si è visto lo scemo  di Osaka che si inventa dal niente un arcobaleno? Il ragazzo respira piano e cerca di nuovo il cielo oltre le  lenti scure. Le nubi si sono diradate, il sole che lo scalda di nuovo rende ora  ragione dei suoi occhiali e tra due grattacieli – pallida e un po’ inconsistente  – una piccola iride gli fa un timido saluto. Il ragazzo scuote i capelli come un  cane bagnato, pensando che non si raffredderà, perché non è tanto stupido da  fumare come qualche cretino di sua conoscenza, che i suoi vestiti avranno solo  bisogno di una buona tintoria – oppure potrebbe comprarne di nuovi. Perché no? –  e che ormai è proprio tempo di tornare a casa, ordinare qualcosa per cena e,  magari, fare pure una telefonata da troppo tempo rimandata: per parlare di  nulla, magari, ma per ascoltare un tetchan che sia finalmente privo di  doppi sensi o suppliche interessate. Comunque sia, Tetsuya Ogawa sa che impiegherà un mucchio di  tempo a digerire quello che è successo e se proprio deve passare per il cattivo  della situazione, che almeno si ricordino di incollare a Sakurazawa la parte  dello stronzo: perché è il termine tecnico per indicare chi ha trasformato in  merda la pentola d’oro dello scemo di Osaka.   L’unica cosa davvero piacevole di quell’esilio coatto era  stata la Porche. Dovendo incollarsi l’etichetta di musicista e di leader di un  gruppo – una volta, almeno – famoso, non era nulla di professionale o  eclatante, ma Tetsuya Ogawa era tanto vicino al proprio limite di saturazione  per cercare distrazioni utili a contenere escandescenze dannose. La sua  distrazione era una bella macchina europea – di quelle costose, ma che importate  in Giappone divenivano proibitive, oltre che inservibili – che avrebbe dovuto  guidare solo per le riprese di un documentario promozionale, ma che era rimasta  disponibile per qualche altro giorno ancora.  Per qualche chilometro in più.  Tetsuya Ogawa amava guidare, sapeva di farlo particolarmente  bene – senz’altro con più stile di Takarai, che era fermo agli anni Cinquanta. O  di Kitamura, che andava al più bene per un film americano anni Settanta – e,  soprattutto, era consapevole del fatto pensare alla strada fosse un ottimo mezzo  per liberarsi da pensieri molesti. Pensieri che dal febbraio di quell’anno si  erano affastellati oltre ogni limite ragionevole, e sembravano non voler migrare  altrove. Tetsuya aveva scalato la marcia con un gesto rapido, sicuro,  netto. I suoi movimenti obbedivano sempre a geometrie molto definite, quasi la  sua passione per la modellistica si fosse tramutata nel tempo in una specie di  dirittura comportamentale. Sicuramente qualcosa gli si era indurito dentro in  quei sette mesi: abbastanza da cambiarlo del tutto. Forse non necessariamente in  meglio.  L’autunno tedesco non aveva né colori né odori che potesse  paragonare a quelli che conosceva. Era sempre stato aperto alle novità, ma le  condizioni particolari di quella nuova esperienza – come doveva chiamarla  per ragioni pubblicitarie – bastavano a fargli montare una nostalgia prepotente  di tutto: persino dello smog di una