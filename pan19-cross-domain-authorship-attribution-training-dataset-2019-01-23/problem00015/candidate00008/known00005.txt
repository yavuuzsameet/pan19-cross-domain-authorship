danno ormai è fatto. Riesce a sentire le lacrime che bruciano e premono insistenti contro le palpebre, ma lui non vuole lasciarle uscire. Non vuole perché è sempre stato lui quello piccolo e debole agli occhi degli altri, quello impaurito, quello di cui prendersi cura, quello fuori posto persino al corso di nuoto, troppo timido per osare, troppo poco sicuro di sé per sperare davvero di far colpo sul coach. Troppo codardo persino per ammettere a Ren che lo stava usando, per tutto quel tempo, per tutti i pomeriggi passati nell’aula del club di giornalismo e poi a casa sua. Troppo vigliacco per ammettere a se stesso quello che stava succedendo davvero – che l’immagine di Makoto stava pian piano svanendo dalla sua testa, per lasciare spazio a quella più incerta e impacciata di Ren.

“E’ vero, però“,, ancora non solleva gli occhi ma gli si avvicina, e ci riesce perché può sentirla forte e chiara, la presenza di Ren al suo fianco, muto a fissarlo con gli occhi spalancati e le parole da dire incastrate in gola. “Però sei proprio un idiota se pensi che sarei in grado di passare così tanto tempo con te solo per via di—“, non riesce a pronunciare il suo nome, o forse si blocca solo per uno strano timore di offendere Ren. Ad ogni modo, non ha più importanza quando, ad occhi chiusi, solleva finalmente il capo e preme le labbra contro le sue, più nella frenesia di fargli capire tutto quanto con un gesto sufficientemente espressivo che per un tentativo premeditato di baciarlo. Sente Ren irrigidirsi immediatamente, ma nemmeno questo sembra importargli granché.

“Merda”, si stacca da lui dopo appena qualche istante. Gli bruciano le labbra e gli bruciano gli occhi, che getta altrove, verso il pavimento, sentendosi le guance in fiamme. “Non è—“, come sembra?, termina una voce nella sua testa, e non può che concordare.

“Hayato”, la voce con cui lo chiama Ren è smorzata, come se Hayato fosse stato in grado di succhiargli via ogni briciolo di energia. Ci riprova. “Hayato, non fa niente se l’hai fatto per Mako—“

“Oh, ti prego, ti ho detto di stare zitto”, e questa volta, per baciarlo, gli afferra il viso con entrambe le mani e si rifiuta di lasciarlo andare.

Ren rimane pietrificato per istanti che sembrano non finire mai, ma alla fine, quando Hayato riapre cautamente gli occhi, lo trova con le palpebre abbassate e un inizio di rossore sulla punta delle guance, persino una mano timidamente adagiata sulla sua spalla, indecisa se spingerlo via o trattenerlo contro di sé. Hayato interrompe nuovamente il bacio in uno schiocco indeciso.

“Ti prego, non farmelo ripetere una seconda volta: Makoto non c’entra più niente. E’ vero, non me fregava niente del club di giornalismo, ma questo, adesso, non ha nulla a che fare con tuo fratello, ok?”

Per non lasciargli il tempo di rispondere, spinge tutto il proprio peso contro di lui e gli finisce addosso, perdendo l’equilibrio e facendolo perdere all’altro. Finiscono distesi a terra, Hayato sopra a Ren, e quando Hayato abbassa gli occhi e sbatte le palpebre e lo vede sotto di sé, con il caschetto castano scompigliato ed il viso del colore delle ciliegie, non riesce a credere di aver mai pensato di potersi innamorare di qualcun altro.

“O-ok”, balbetta Ren. “Sei sicuro?”, gli domanda, contratto in mezzo alle sue mani impuntate sul pavimento, come un animale impaurito.

“Tachibana Ren, mi piaci, ok? Tu e nessun altro, davvero. Me ne sono accorto quando non è più stato un peso scrivere articoli per il club, o quando ha smesso di darmi fastidio venire a studiare da te anche se Makoto non era a casa. Sei soddisfatto? Ti basta?”

Ren lo fissa a lungo con solamente incertezza nello sguardo, tanto che anche Hayato inizia a sorprendersi un po’ spaventato, e inizia a domandarsi se forse non sia stato uno stupido, questa volta, a dar per scontato ciò che in realtà non esiste. Perso nel silenzio di Ren, si mordicchia nervosamente l’angolo del labbro e far per scostarsi da lui, sconfitto, ma non ci riesce. Non riesce nemmeno a reagire alla presa di Ren, inaspettatamente forte e decisa attorno al suo braccio, e poi al primo bacio che è l’altro a rubargli, ruvido e dal sapore esasperato e, alla fine, alle sue mani impacciate che lo cercano ovunque, spingendolo indietro solo per strattonarlo di nuovo al suo posto.

“Oi, Ren”, cerca di opporsi, non perché non lo voglia ma piuttosto perché non c’è criterio, nei suoi gesti, e questa volta è lui a scoprirsi preoccupato per l’altro.

“Scusa”, lo sente soffiargli addosso, sulle labbra.

“Tutto a posto?”

Ren annuisce frettolosamente.

“E’ che non credevo che l’avresti mai detto.”

Hayato non riesce a trattenere un sorriso sbilenco.

“Sei davvero un idiota senza speranza”, lo bacia di nuovo, e poi, “senpai”, aggiunge.

Ren chiude gli occhi e curva le labbra, le sfrega contro le sue con un verso piccolo piccolo che ad Hayato ricorda