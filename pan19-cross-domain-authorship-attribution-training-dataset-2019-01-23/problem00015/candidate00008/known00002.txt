ma semplicemente perché non riesce a farne a meno – si era ripromesso di rimanere immobile, non vuole che un movimento così minuscolo come la piega che sente increspare le proprie labbra lo tradisca.“Charles?”, si sente chiamare.Conta i secondi a mente, nell’attesa: uno, due, tre, quattro e cinque, poi ascolta un altro passo, appena più disteso dei primi, e sa di averlo ingannato, ma sa anche che Erik è una bestia cauta che raramente lascia la guardia abbassata. Lo sente sollevare appena la coperta per infilarsi sotto, ma non si lascia sorprendere dal fresco che accarezza il suo corpo scoperto. Dura un attimo, ed Erik è dietro di lui. Gli si trascina contro la schiena, avverte le sue dita sfiorargli il fianco e poi ritrarsi immediatamente, come scottate e, per quanto vorrebbe voltarsi ed abbracciarlo in una risata, si costringe a rimanere al gioco, immobile, in attesa.“Charles?”, ripete con un filo di voce, dopo attimi sconfinati. Le sue dita tornano a sfiorarlo, sulla guancia questa volta, allungandosi oltre le sue spalle e scostandogli i capelli nel gesto, costringendolo a soffocare un brivido, ad ignorare il formicolio che inizia a sentire sulla punta delle dita o il sorriso che lotta per piegargli le labbra.Intanto una carezza gli percorre il viso; è pigra ma a suo modo precisa. Sa che Erik non ha bisogno della luce del giorno per tracciare le sue curve e baciare la sua pelle ad occhi chiusi, perché ha imparato a memoria i suoi spazi ed ha percorso il suo corpo così tante volte e tanto meticolosamente da asportarne qualsiasi segreto con la precisione di un chirurgo. La punta di un dito si trascina lungo la curva della sua guancia, arriva quasi a sfiorargli l’angolo della bocca e lì si ferma. Charles sente una protesta gorgogliargli in gola e, subito dopo, la punta di un bacio insinuarsi sotto i capelli, contro la nuca, quasi senza toccarla. E poi, senza premurarsi di chieder permesso, la mano di Erik sgattaiola via dal suo viso. Charles la rincorre senza accorgersene, catturando le sue dita fra le proprie e trascinandole di nuovo su di sé, dove dovrebbero stare sempre.“Mh”, un mugolio che gli vibra sul collo, e gli pare quasi di sentire il rumore che fa il sorriso di Erik quando rompe la linea sottile delle sue labbra. “Eri sveglio allora.”“Mi hai svegliato”, mente.“Eri già sveglio, ti dico”, ripete Erik, ed entrambi sanno che non c’è bisogno di affermare il contrario.“Hai le mani fredde.”“Ero fuori.”Senza lasciare le sue dita, Charles si volta sul fianco opposto per averlo finalmente di fronte. Il viso nascosto dalla penombra della stanza buia non gli rende affatto giustizia ma, in fondo, anche lui saprebbe tracciarli a memoria, quei contorni. “Hai il fiatone?”, aggiunge, accigliato.Il suono della risata di Erik è muto come un segreto che nessuno deve sapere, solo Charles. “Ero fuori a correre.”“A quest’ora?”“Cos’ha quest’ora che non va?”“Di solito la gente dorme.”Erik si sporge a dargli un bacio sulla punta del naso. “La gente come te?”“Io ci stavo provando.”“E io mi stavo facendo una corsa nel giardino di casa tua. Non sono abbastanza normale per i tuoi gusti, professore?”Gli sorride. La verità è che la normalità lo affascina solo se spiata da dietro un vetro. E la verità è anche che sente una punta di eccitazione vibrargli nel ventre al sentirsi chiamare professore da lui.“Lo devo prendere come un sì?”, dice Erik, con una punta d’insistenza.“Non ho detto nessun sì.”“Non hai detto niente. E sai com’è, il detto–““Lascia la normalità a chi è pratico a maneggiarla, Erik”, lo interrompe.Erik solleva le sopracciglia, lo fissa per attimi piccoli e dubbiosi. “Stai cercando di offendermi?”Charles congela per un istante, per poi sciogliersi quasi immediatamente. Ride, scuotendo il capo come riesce, contro il cuscino. A volte c’è una traccia d’ingenuità nella voce di Erik che lo sorprende. Ha come l’impressione che sia ancora quel bambino spaesato che ha sentito sua madre accasciarsi a terra sotto lo scoppio sordo di un proiettile che non è stato capace di risparmiarle. Un bambino spinto a crescere come una bestia sacrificale sull’orlo di un burrone, gettato a forza nel corpo di un adulto, costretto a trascinarsi dietro lutti e dolore e rabbia e a trovare un modo per conviverci, per sopravvivere al salto nel vuoto. Gli accarezza le dita, e sente la propria voce addolcirsi, miele contro il palato. “Veramente stavo cercando di dirti che vai benissimo così.”Erik lascia che un brontolio indispettito si schianti contro le labbra chiuse. Un attimo c’è distanza – poca – fra di loro, e l’istante che segue si è volatilizzata, assieme al respiro di Charles, catturato in un bacio che assaggia un po’ più a fondo, che si piega sulle sue labbra, divertito. “Professore.”A volte Charles dimentica anche che, quando non gli ricorda l’innocenza di un bambino, Erik sa esattamente dove premere per mandare la sua forza di volontà in