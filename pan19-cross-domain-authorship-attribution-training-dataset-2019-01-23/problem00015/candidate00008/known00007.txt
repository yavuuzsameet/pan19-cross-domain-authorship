collo. Lo scambio d’occhiate prosegue a lungo, ogni tanto ti fa scoppiare in una risata, viva e spontanea, per il solo gusto di averlo di nuovo accanto, di nuovo tutto per te. Ridi come un bambino, senza malizia e senza voler dire nient’altro se non.... sono contento? “Sono contento che tu sia venuto” E non potresti essere più ovvio di così. Le sue mani contornano il tuo bacino, un suo sorriso – mai banale – ti fa scoppiare a ridere di nuovo. Poi, scrollando le spalle, torni a guardarlo. “Aspetta che mi cambio, puzzo terribilmente in questa maglietta”  Gli assesti un colpetto delle mani sul petto, poi ti alzi. I suoi occhi continuano ad accompagnarti in ogni movimento, impedendoti di allontanare i tuoi, magneticamente attratti da tutto e niente, di Robert. Catturato da nessun dettaglio in particolare, perché non ce n’è uno che sceglieresti sugli altri, eppure ipnotizzato da quelle piccole cose che lo rendono tanto unicamente tuo.  “Uh, sì. Mettiti qualcosa di carino, mi raccomando” Si sporge in avanti, divertito, mentre tu pieghi le labbra e cammini all’indietro, legando inevitabilmente lo sguardo al suo. Poi, una volta raggiunto il bancone del trucco sovrastato dall’enorme specchio, ti volti.Viola.  Sotto i tuoi occhi, dipinti di sincera meraviglia, un mare viola raccolto in un mazzo elegante ed ordinato, infiocchettato con un nastro di seta bianco. Fiori, per te. Il sogno continuerà all’infinito. “Nemmeno qui possiamo avere un po’ di intimità, mh?” Il suo calore su di te, il ventre di Robert si adagia alla tua schiena e le sue mani scivolano ai tuoi fianchi, invadendo maggiormente il tuo spazio. E adesso è tutto suo, comunque. “Sono carini” i fan, intendi. Sorridi, prendendo l’enorme mazzo di fiori fra le mani con cautela, quasi spaventato di poterlo rovinare. È un colore fantastico, eppure non riesci ancora a distinguerne la famigliarità. Ti fa solo sorridere e sorridere all’infinito, come del resto ogni altra cosa, questa sera. Intanto, senza badare attenzione alla tua ennesima conquista, Robert mugola qualcosa che non riesci a capire – molto probabilmente perché non ha alcun senso – ed appoggia le labbra sulla tua spalla accaldata, incontrando la tua pelle nuda laddove la maglia, ampiamente scollata, la lascia respirare. E ora è lui a respirarci sopra. Inclini appena il capo verso di lui, quasi appoggiando la guancia alla sua. Ma i fiori ti incuriosiscono. “Dai” i suoi capelli, ispidi e ruvidi, ti solleticano il collo “leggi quale smanceria ti hanno scritto e poi torniamo a concentrarci sul cambio di vestiti” Scuoti appena il capo con un mezzo sospiro, ancora comunque condito da un sorriso.  Poi afferri il biglietto, sul lato del mazzo. Un rettangolo di cartoncino viola, di una tonalità più chiara e delicata di quella dei fiori. La scritta, tracciata a mano con molta cura, è bianca.


Dal tuo fan numero uno.



<3


 “Quanta presunzione” suggerisce la voce dell’americano, quasi annoiata, a contatto con la tua pelle. “E poi credevo che facessi innamorare solo belle ragazze, tu. Chi è questo qui?” allunga il collo oltre la tua spalla, sbirciando la scritta che tieni fra le mani. “Oh, ti ha fatto ingelosire” fai, deliziato dalla sua reazione. “L’omone grande e grosso è geloso” e continui a canzonarlo, divertito. “Sì, della sua signorina. Non dovrebbe esserlo, forse?” Quando punta gli occhi scuri nei tuoi, sollevando il sopracciglio prendendosi gioco di te, scavalcando la tua ironia per ritorcertela contro, gli sbatti il biglietto sul naso e ti rivolti nel suo abbraccio, per averlo finalmente di fronte. “Ti ho abituato troppo bene, Robert” Le sue labbra si allungano cercando le tue, ma non gli lascerai la soddisfazione. Tiri indietro il collo e ti tieni lontano – fra le sue braccia, tuttavia, di certo non sei tu quello che può decidere cosa concedere e quando. Il bacino dell’altro spinge contro il tuo, costringendoci ad indietreggiare lentamente, verso il bancone. Non cessa l’assalto silenzioso e poco convinto alle tue labbra, e la tua ritirata continua, vana. Sei senza speranza, prima o poi ti prenderà. Prima o poi avrà anche loro. Vi distendete, ventre contro ventre, la tua schiena sulla superficie dura del tavolo mentre un braccio di Robert sgombra prontamente tutto ciò che potrebbe fare da ostacolo alla vostra intima rincorsa. Eppure non lo senti del tutto su di te. Non appena, corpo su corpo, si appoggia dolcemente, deviando le labbra verso il tuo collo scoperto, ti accorgi che c’è anche qualcos’altro che lo sta occupando. Che sta distogliendo la sua attenzione da te. Sollevi immediatamente il collo, facendolo quasi sobbalzare. “Rob, ma che dia--“ Oh. “--volo sono quelle cose?” Metallo. Pelo. Rosa. E pende dalle mani di Robert. “Non avevi controllato bene. Deplorevole da parte tua, i fan potrebbero arrabbiarsi” I tuoi occhi si spostano veloci rispecchiandosi nei suoi, nonostante indugino un attimo di troppo sull’