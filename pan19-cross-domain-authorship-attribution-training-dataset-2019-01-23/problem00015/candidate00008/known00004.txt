sfuggono via, lasciandole solamente un formicolio passeggero sulla punta delle dita. Spesso si è soffermata a domandarsi se Erwine glielo lascerà fare, quando sarà più grande.

“Se non hai il muso arrabbiato poi finisce che non ti riconosco più”, la donna interrompe i suoi pensieri.

Lavi si lascia sfuggire uno sbuffo. “E’ la mia faccia, ci sono nata.”

“Non era una critica.”

Getta lo sguardo altrove, incapace di sostenere il suo sguardo. Con la coda dell’occhio la scorge comunque allungare una mano verso il mobile accanto alla poltrona, tirare il cassetto, che si trascina con un rumore sordo, e cercare qualcosa. Lavi sa già di cosa si tratta.

“Anche se”, riprende Erwine, “ogni tanto mi piace vederti cambiare espressione. Ad esempio adesso avrei davvero voglia di vedere la faccia che fai quando mi implori di lasciarti venire.”

Lavi deglutisce, ma si ritrova con un nodo alla gola ed il respiro incastrato fra i denti. “Chi ti dice che ti imploro?”

Erwine sorride. Un sorriso affilato, predatorio. Si passa la lingua sulle labbra, ed è semplicemente la cosa più sensuale che Lavi abbia mai visto.

“Vorrà dire che mi impegnerò”, la sua risposta è un soffio, e la donna non sembra voler perdere tempo. “Ma prima togliti la camicia.”

“Non me la togli tu?”, protesta Lavi, l’espressione infastidita.

“Lavi”, l’ammonisce immediatamente, il sorriso che scompare e lo sguardo che si indurisce. “Togliti la camicia”, le ripete.

Lavi esita. Le piace contraddirla, a volte ne sente il bisogno, come se fosse una spinta primordiale, ma le piace anche quando lei gli ruba ogni briciolo di forza di volontà con la sola potenza della sua voce. Sentirsi disarmata al punto di non riuscire nemmeno a mettere assieme qualche sillaba per ribattere la fa stare bene in mille modi diversi. Non si sente affatto sconfitta mentre scioglie il fiocco al collo, che lascia scivolare sulle sue gambe, e poi il primo bottone. Erwine raccoglie il nastro e se lo rigira fra le dita.

“Un collare ti starebbe benissimo”, commenta distrattamente, ma Lavi non si ferma né risponde. Continua a disfare i bottoni, scoprendo prima il petto e poi lentamente anche il ventre. Erwine si sporge verso di lei, mordendosi il labbro. “Non ti fermare”, le soffia addosso, e poi prende a sfiorarle l’addome con le labbra, tenendo la presa ben salda attorno al suo bacino. Lavi non si ferma. Le dita le tremano appena al primo bacio, ma caccia indietro tutta la frustrazione di non poter avere tutto subito e continua a spogliarsi. Pochi istanti e la camicia scivola via dalla sue spalle, ripiegandosi senza rumore sul tappeto.

Erwine si ritrae a guardarla. “Togliti tutto”, le dice.

Lavi allunga le braccia dietro la schiena per slacciare il reggiseno, lasciando cadere anche quello. I suoi seni sono piccoli e sodi, ma Erwine non se ne è mai lamentata. “Hai un buon profumo”, soffia, mentre di nuovo si sporge a baciarle il ventre. Certo, vorrebbe dirle Lavi, questo profumo lo metto solo quando vengo qui, ma dopotutto le pare un’informazione così superflua, ed è sicura che la donna lo sappia già, come sa sempre ogni cosa, del resto, su di lei.

“Le mani?”, la sente domandare. Lavi abbassa gli occhi, esitando, non perché non voglia dargliele, ma perché fa parte del gioco che lei finga di avere il controllo l’esatto istante prima di perderlo del tutto.

Alla fine, lentamente, solleva le mani e gliele porge, con i palmi distesi verso l’alto, accostati.

“Non ti ribelli più, sei diventata davvero obbediente”, nota Erwine, che intanto ha passato la corda attorno ai suoi polsi e la sta legando con cura e precisione. “Ti piace quando lo facciamo così, vero?”

Lavi approfitta del fatto che la donna abbia lo sguardo occupato sulle sue braccia per divorare la sua figura, dalla ciocca di capelli che le ricade lungo la guancia alla minuscola ruga fra gli occhi che compare quando è così concentrata. Le sue mani, grandi e dalle dita lunghe, sono curate come tutto il resto, le unghie tenute lunghe abbastanza da segnarle la pelle quando vuole, ma non troppo per non farle male quando la penetra. Le gambe allargate ma senza malizia, semplicemente con la compostezza di chi ha perfetta padronanza sul proprio corpo e una certa consapevolezza del proprio potere sugli altri.

La corda le scivola addosso, ed è una sensazione ormai familiare, di progressivo abbandono del controllo. Oggi, però, Erwine decide di legarle solamente i polsi.

“Non mi hai risposto.”

Lavi sbatte le ciglia, come svegliata da un sogno rassicurante e tiepido. “Mh?”

“Ti ho chiesto se ti piace.”

La prima risposta che riesce a darle è una scrollata di spalle. “Che ne so”, borbotta.

Erwine sorride di nuovo. “Va bene. Dovremo lavorare sulla sincerità. Te lo chiederò di nuovo più tardi, e mi aspetto una risposta.”

Lavi non trova nemmeno la forza di annuire. Tenta di muovere le mani, ma le corde sfregano contro la pelle, abbastanza strette da bruciare sui polsi se si agiterà,