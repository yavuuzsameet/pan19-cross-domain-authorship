appena lui cerca disperatamente un bacio. "Scommetto che non ti è tornato casualmente in mente stasera" ride, si passa la lingua sulle labbra, non concede nulla ad Erik, che da parte sua si ostina a tentare di trascinarlo su di sé. "Scommetto che ci hai pensato spesso."

"Puoi avere le tue risposte come e quando ti pare, mi sembra" brontola Erik, vagamente spazientito dalla frustrazione, allungando una mano al bordo della scrivania per non perdere l'equilibrio. "E non ti chiederò quante volte ci abbia pensato tu, invece" ed ora è lui a cercare lo sguardo di Charles con un ghigno compiaciuto piegato fra le guance.

Charles sorride, stringe il labbro fra i denti e poi torna a baciarlo.

Non hai detto di no, Erik ride nella sua testa, deliziato.

E tu non hai protestato nemmeno una volta da quando ti ho fatto indossare vestiti da donna.

Taci una volta per tutte e fammi vedere tutte le cose a cui pensato in queste settimane.

Charles non ha bisogno di altro incoraggiamento. Quando le dita di Erik risalgono lungo i suoi fianchi e si avvinghiano con decisione alle sue spalle, prima di affondare urgentemente fra i suoi capelli, sa che la sua mente sta proiettandoun po' troppo. Non ha bisogno di entrare nella sua testa quando il suo corpo gli parla un linguaggio così cristallino. Si preme contro Erik, e lo fa solo per la delizia di sentire la sua erezione contro il proprio addome, strappandogli un respiro appena più rumoroso degli altri.

"Merda" brontola Erik, a corto di fiato.

Charles nasconde un sorriso, si scosta da lui quanto basta a farlo sospirare di sollievo – e subito dopo di frustrazione – per l'improvvisa mancanza di frizione. L'unico modo che gli viene in mente, per distrarlo è un bacio. "Tutto a posto?" gli chiede, e nel momento esatto in cui le parole gli sfuggono dalle labbra, si domanda perché gli sia venuto in mente di chiederlo. La risposta di Erik è un tripudio di eloquenza. Lo afferra per i capelli senza alcuna gentilezza, tira indietro la sua testa e lo fissa come farebbe una bestia feroce, uno, due, tre secondi, il silenzio fra di loro incrinato solo dai suoi ampi respiri. Charles avrebbe seriamente paura, se solo i suoi pensieri – sentimenti sensazioni immagini desideri ti prego Charles chiudi la bocca e fallo – non gli scivolassero addosso con la forza di un'onda anomala, rendendo tutto quanto più eccitante di quanto già non fosse.

"Mi stai facendo male."

"Penso di volerti uccidere."

"Mi sono sempre piaciute le donne di carattere, comunque" Charles stringe le spalle, una piega gli arriccia le labbra, ma non dura a lungo. Un attimo più tardi Erik si ritrova quasi sdraiato sulla scrivania, le mani che si aggrappano urgentemente a qualsiasi cosa pur di rimanere in equilibrio. Un attimo più tardi il viso di Charles è ovunque, sul suo collo, sulle sue labbra, sulle sue braccia, sul suo petto e poi sulle sue cosce, lasciando baci indelebili al passaggio. Un attimo più tardi Erik si ritrova di nuovo trascinato in piedi, la bocca di Charles premuta sulla sua, un bacio che ormai di logico e calcolato non ha più nulla, la lingua di Charles sul palato, le mani di Charles sotto il vestito, Charles – Charles ovunque possa sentirlo.

"Nel cassetto" la voce di Charles, sottile e affannata, vibra contro il suo orecchio.

"Cosa?"

"Nel cassetto" ripete, baciandogli il collo, sollevando la gonna fin sopra le cosce. Erik non è granché nella condizione di processare adeguatamente, ma la sua mano si limita scivolare dove Charles gli ha detto, a tentoni, riuscendo a spalancare il cassetto della scrivania solo dopo numerosi tentativi a vuoto. Quando abbassa gli occhi, non riesce nemmeno ad essere sorpreso di quel che vede.

"Cosa ci fa questa roba nel tuo studio, Charles?"

Sente Charles ridere contro le sue labbra.

"Mi piace portarmi avanti."

Erik sbuffa – eviterò domande scomode, mugugna nella sua testa –, scuote il capo e gli afferra il viso per trascinarlo in un ennesimo bacio, prima di allontanarlo ed afferrare un preservativo ed il lubrificante dal cassetto. Porge il primo a Charles, abbandona il secondo sulla scrivania, e prima che abbia finito di slacciargli la cintura e sbottonargli i pantaloni, le dita dell'altro si insinuano sotto il vestito trascinandolo fin sopra le cosce. Non c'è nulla a nascondere l'erezione di Erik.

"Sei un fottuto pervertito" soffia Erik, ma Charles riesce solo a sentire desiderio nel suo lamento.

"Solo quando capita, con le persone giuste, tesoro" lo bacia sulla punta del naso prima di ritirarsi e lanciargli un'occhiata soddisfatta, un sorriso pericolosamente piegato da un lato. Anche Erik sorride, e Charles adora il modo in cui le sue labbra si curvano ed i suoi occhi si accendono, sporcando il suo viso di qualcosa di selvaggio, di così piacevolmente ostile ed arrogante da fargli tremare le gambe dalla voglia di prenderlo subito.

"Divertiti finché puoi, Charles."

Sente la beffa raschiare la sua voce, ma non gli importa. Gli piace, anzi. Suona come una promessa, una che si aspetta di veder mantenuta.