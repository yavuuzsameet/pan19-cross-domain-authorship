… dare conforto. Con cui potresti giacere. Conosci il mio cuore. Sai che mi sento solo.”

L’altro deglutì con aria impacciata e disse: “Quindi- Quindi non stavi scherzando, prima…”

Derek scosse lentamente la testa. “È davvero così strano che ti guardi con desiderio?”

Dopo un lungo momento di silenzio, sollevò lo sguardo, osservando Stiles ma stando attento a concentrarsi sui suoi occhi.

“Non è strano per te?” si ritrovò a chiedere l’altro, assumendo un’espressione quasi spaventata. E lievemente disperata. “Non disideri una bella ragazza da portare a letto? Una… una voce più alta che contrasti la tua nel canto?” continuò in modo impacciato, mentre le guance arrossivano. Scosse la testa, passandosi un palmo sulla faccia per poi stringere la mandibola, sollevando di nuovo lo sguardo e lanciando un’occhiata fulminante al letto. Sollevò le mani con movimenti rigidi, cercando di mimare qualcosa in aria e aggiungendo con voce bassa: “Cosa potresti volere da me tra le coperte? Non vuoi morbidi seni sui cui appoggiare la testa e un calore umido in cui affondare?”

Lui sospirò. “A volte sì,” ammise, sincero, ma fece un cenno negativo con il capo. “A volte, ma… Capita più spesso che desideri spalle larghe. Braccia forti avvolte attorno a me. Un…” Posò di nuovo le mani sul tavolo e rivolse lo sguardo verso di lui, decidendo di essere altrettanto schietto. “Un uccello duro da toccare assieme al mio. Un odore forte e mascolino nel naso.”

Ci fu un attimo di silenzio stupito, poi Stiles si sporse in avanti.

“Perché?” domandò con aria terribilmente perplessa.

Per poco non emise una risata amara, ma rilassò i lineamenti del viso e ribatté: “Perché no?”

La risposta lo lasciò a bocca aperta, tentando poi di formare delle parole con cui controbattere. Non riuscì a trovarne nessuna e richiuse le labbra. Derek gli lasciò avere il silenzio, dandogli lo spazio per ragionare su quell’idea. Non poteva essere facile da comprendere per qualcuno proveniente da una prospettiva – forse un’intera cultura – con definizioni così ristrette dei ruoli tra i sessi.

Stiles si raggomitolò sullo sgabello, assorto nei suoi pensieri, e lui si tenne occupato raddrizzando i ciocchi nel focolare, girandoli e riposizionandoli in modo che non si consumassero troppo in fretta. Si poteva almeno dire che questa serata non fosse banale. Di certo non era annoiato.

“È per quello… è per quello che vivi da solo?” sussurrò l’altro, interrompendo il silenzio con tono esitante.

Derek s’immobilizzò.

“No, vivo isolato per motivi del tutto diversi,” disse con una voce monotona che non dava spazio a dubbi. Concluse l’argomento con una scrollata di spalle, sperando di smorzare sentimenti di pietà o domande più precise da parte di Stiles. “Non sono un paria per via di chi mi porto a letto. E non sono l’unico ad avere queste preferenze, sai? Prima di venire a vivere qui conoscevo altri come me. Non è una cosa così strana.”

Quello emise un suono di disaccordo.

“O perlomeno non lo è tra la gente di queste terre,” ammise, ricordandosi di non conoscere molto dei modi di vivere del popolo di Stiles. “Non sono solo gli uomini e le donne che si congiungono, quassù. Ce n’è di ogni tipo.”

Gli ci volle un po’ per assorbire quelle informazioni e nel frattempo Derek continuò a dare attenzioni superflue al fuoco.

“Io… non ne avevo idea,” disse infine; sembrava che avesse accettato almeno in parte le sue parole. Cambiò posizione e si mise a guardare fuori dalla finestra, verso le onde. “Quindi… pensavi che fossi venuto qui per… che io…” Senza volere, fece scattare lo sguardo verso il letto. “Oh. Certo che lo pensavi. Ehm…” La sua postura divenne più rigida, comunicando disagio, mentre osservava il pagliericcio, passandosi una mano tra i capelli sulla nuca.

Quanto doveva essere spiacevole trovarsi in quella posizione, quando si dipendeva dal padrone di casa per trovare riparo per la notte.

“Stiles,” intervenne con tono deciso, attirando la sua attenzione. “A prescindere da quello che pensavo o speravo ieri, non mi aspetto che tu faccia niente che ti metta a disagio. Sono felice di poterti considerare un amico.”

L’altro lo guardò con la fronte corrugata e un’espressione per nulla convinta e ancora un po’ turbata, finendo poi per fissare il piatto.

Derek cercò di distrarsi con un oggetto che non aveva ancora finito d’intagliare, dandogli un po’ di spazio.

 

Era certo che condividere il letto quella sera sarebbe stato imbarazzante, ma fece del suo meglio per chiarire che non era sua intenzione mettere Stiles a disagio. S’infilò sotto le pellicce, sistemandosi al bordo estremo del letto, e abbassò le coperte dietro di sé in modo che toccassero il pagliericcio e facessero da separazione tra loro, quando l’altro si unì a lui.

Ma, nonostante tutte le sue buone intenzioni, nel sonno i loro corpi sembravano avere obiettivi ben diversi. Quando si svegliò, la prima cosa che sentì fu Stiles che si strofinava lentamente contro di lui, com’