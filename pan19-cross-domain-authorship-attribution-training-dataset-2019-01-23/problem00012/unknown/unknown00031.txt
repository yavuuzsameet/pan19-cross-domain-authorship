voglia di rinunciare al piacere della bocca di Stiles che si schiudeva contro la sua, dei loro visi che si sfioravano e di quella intimità quieta e perfetta.

Stiles lo prevenne, scoccando un’ultima occhiata dietro di sé e poi scostandosi con gentilezza, ma con un’espressione inequivocabilmente frustrata.

«Non puoi proprio appendere anche uno specchio vero da qualche parte?» sbuffò e scosse il capo. «Sai uno di quelli in quelli ci si può effettivamente riflettere?»

Derek sollevò entrambe le sopracciglia in modo automatico e interrogativo.

Stiles si strinse nelle spalle e addolcì lo sguardo. «Scusa, sono un idiota. Lo so perché tieni tanto a quell’enormità tutta rovinata e non vuol dire che prendo alla leggera i tuoi sentimenti e se lo vuoi sapere…»

Derek lo vide prendere fiato e trattenersi a stento dal mordersi un labbro.

«Se lo vuoi sapere» proseguì Stiles abbassando un poco il capo, ma dandogli comunque modo di guardarlo negli occhi, «quello specchio è rovinato ma è bellissimo. Come te. Ecco, l’ho detto!»

Derek fece giusto in tempo ad arrossire e a rendersi conto che quel discorso avrebbe potuto avere risvolti dolorosissimi, vista la patina di fuliggine che deturpava il solo specchio del loft e considerando che era una delle poche reliquie scampate all’incendio della sua casa d’infanzia. Eppure con il peso confortante di Stiles che gli gravava addosso e dopo quelle parole così imbarazzate ma sincere, Derek non stava provando neppure un briciolo di angoscia o di sofferenza.

Semmai era felice in una maniera un po’ stupida, e sempre più curioso di capire che diavolo prendeva a Stiles per avere sviluppato quell’improvvisa fissazione con gli specchi.

Il fiuto gli diceva che Stiles si sentiva anche un po’ in colpa, però era difficile dire se fosse perché temeva di aver appena riaperto vecchie ferite o per qualche altro motivo.

«Ah!» Stiles gli premette la fronte su una spalla e rimase così per un lungo istante. Quando risollevò il viso prese a grattarsi la nuca con evidente imbarazzo. «Scusa, sono davvero un coglione.»

A Derek, in effetti, pareva parecchio contrito. Anche i suoi sensi confermavano quell’impressione.

Stiles sbuffò di nuovo e abbozzò un mezzo sorriso nervoso. «É che ho accettato questa stupida scommessa con Kira ed è stupida davvero, ecco, lo so. Non abbiamo mica dodici anni e… ho fatto una cazzata, ok. Non è che sia gravissimo, ma avrei dovuto dirtelo. Insomma, non volevo forzarti né nulla. Lo so che i baci ti piacciono…»

Le sopracciglia di Derek si sollevarono ancora di più e Stiles agitò le mani in un gesto melodrammatico.

«Dio, Derek, non c’è nulla di male nell’amare i baci, eh. Non succede nulla se ne parliamo. Il fatto che ti piacciano i baci e che tu lo ammetta non sminuisce la tua mascolinità e nemmeno la tua aura da grosso lupo incazzoso, va bene? Ma non era di questo che ti stavo parlando.»

«Direi di no» lo interruppe Derek, perplesso, e fu tutto il contributo che Stiles gli lasciò dare a quella surreale conversazione.

«Ho fatto una scommessa idiota con Kira, e avrei dovuto dirti che riguardava i baci, scusami.» Lo rinvestì in pieno Stiles, zittendolo e staccando a malapena le parole l’una dall’altra. «Non voglio che pensi che ti stavo baciando solo per una cazzata di scommessa, anche se la scommessa riguardava i baci e… accidenti, sì, ti ho baciato per scommessa, ma lo sai che ti avrei baciato comunque, anche se magari non senza neppure darti il tempo di dirmi “Ciao, amore”, anche se non mi hai mai detto “Ciao, amore”. Dio ma perché non riesco mai a non divagare?»

Derek avrebbe potuto rispondere in parecchi modi, ma si limitò a stringersi nelle spalle.

«Dovevo dirtelo e basta.» Stiles si stava sul serio agitando. «Anzi, non dovevo accettare nessuna scommessa, lo so, mi spiace. Però… sono una persona così orribile se ammetto che volevo vincere? Adoro vincere e adoro baciarti e quindi era la scommessa perfetta, e non volevo, ti giuro, Derek, non volevo in nessun modo essere insensibile o forzarti la mano, volevo solo baciarti e vincere.»

A Derek stava venendo da ridere e non sapeva perché. «Hai scommesso con Kira che mi avresti baciato?» Non capiva proprio la logica di un simile giochino. «Sei il mio ragazzo, è ovvio che tu mi baci di tanto in tanto. Anche spesso.»

Stiles raddrizzò la schiena di scatto. «Sono il tuo…?»

Derek lo vide sbattere le palpebre è lo trovò così buffo da avere voglia di spettinarlo o di fargli il solletico. Che sensazione incongrua.

Stiles intanto era diventato tutto rosso in viso e gli occhi gli si erano fatti enormi e brillanti come non mai.

«Cioè, tecnicamente lo so che sono il tuo ragazzo. É ovvio che stiamo insieme. Stiamo insieme da un pezzo. Ci comportiamo come due che stanno insieme da un pezzo. Tutti i nostri amici pensano che stiamo insieme da un pezzo, ma… non l’avevi mai detto. Non così chiaro e tondo.»

Derek si passò una mano sugli occhi e trattenne a fatica sia un sospiro che