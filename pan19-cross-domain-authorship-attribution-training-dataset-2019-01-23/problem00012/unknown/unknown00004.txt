come passavano il sabato pomeriggio quei folli e no, grazie, Stiles non aveva bisogno di farsi una corsetta nella foresta per cadere a peso morto facendo la figura dell'idiota, magari per finire pure col rompersi qualche osso.

Non che passare l'intero pomeriggio a chiedersi se Derek si sarebbe offerto di prenderlo in braccio per portarlo fuori dal fitto della foresta fosse una cosa che Stiles prevedeva avrebbe fatto nel proprio sabato, ma successe comunque; e Stiles era sicuro che quello fosse il motivo per cui quella notte dormì poco e quel poco che gli riuscì di restare nel mondo dei sogni, non riposò affatto, sognando, tra l'altro, una versione piuttosto idiota di Twilight con protagonisti Derek e se stesso -la mattina dopo odiò profondamente Lydia per averlo costretto a vedere quel film quando erano ancora degli stupidi adolescenti.

Nonostante Stiles si fosse ripetuto più volte durante la giornata che l'invito al gala non significasse nulla e fosse solo una cosa di lavoro come qualsiasi altro evento simile a cui avesse partecipato, gli fu impossibile non fare qualsiasi cosa per essere il più attraente ed elegante possibile quella sera. Il che aveva compreso una telefonata a Lydia, che aveva provveduto a ridere di lui per un paio di minuti prima di ordinargli di indossare ciò che aveva messo pochi mesi prima per la festa di fidanzamento di suo padre e Melissa.

Stiles non volle neppure sapere come Lydia sapesse cosa avesse indossato per quella cena intima con solo i due futuri sposi, Scott e Stiles stesso; semplicemente si fidò, soprattutto perché aveva l'impressione che se non si fosse sbrigato sarebbe arrivato in ritardo, il che non era per nulla professionale.

Non che passare la serata a seguire come un cagnolino Laura Hale che andava in giro per la sala a parlare con vari gruppi di persone fosse molto professionale; tanto meno lo era bere champagne nell'attesa di avere occasione di farle un paio di domande. Tuttavia Stiles aveva pur bisogno di tenersi occupato mentre aspettava che l'Alpha lo notasse e si fermasse a parlare con lui.

Cosa che ovviamente non avvenne affatto perché appena Laura riuscì a liberarsi di tutte le formalità a cui era obbligata in quanto organizzatrice, ricevette una chiamata al cellulare, salutò e ringraziò tutti dal podio da cui all'inizio della serata aveva tenuto un discorso sull'importanza della causa e poi si volatilizzò fuori dalla sala, Dio solo sapeva per andare dove e a fare cosa. Ebbe una vaga idea che non fosse nulla di buono quando si rese conto che anche suo padre e un altro paio di poliziotti presenti alla serata si erano defilati furtivamente mentre Laura parlava dal podio.

Stiles aveva sospirato e si era arreso, sedendosi ad uno dei tanti tavoli vuoti insieme all'ennesimo bicchiere di champagne, sperando non fosse nulla di grave e/o estremo, anche per il bene di proprio padre. Stava rileggendo ciò che aveva annotato del discorso di Laura e aggiungendo un piccolo appunto di parlare con suo padre di cosa precisamente fosse successo quella notte, quando qualcuno gli si mise a sedere accanto.

“Mi dispiace tu non sia riuscito a parlare con Laura.” disse Derek porgendogli un bicchiere. Stiles indicò il proprio calice ancora mezzo pieno poggiato sul tavolo, ma il mannaro sospirò portando gli occhi al cielo. “Hai bevuto abbastanza di quello.” insisté mettendogli in mano il bicchiere e distanziando lo champagne.

Con un'alzata di spalle, Stiles prese un sorso; era acqua, ma bevve comunque l'intero bicchiere in un paio di sorsi, trovandola molto più dissetante dello champagne. Forse aveva davvero bevuto troppo.

“Dovresti chiamare un taxi per tornare a casa.” aggiunse solo Derek fissando la sala. Al che anche Stiles alzò lo sguardo, notando solo in quel momento che effettivamente molti invitati avessero già iniziato ad andarsene. Stiles non si era neppure reso conto che fosse passato del tempo ed era sicuro che in quel periodo di distrazione si fosse anche perso Derek che annunciava al posto di Laura il ricavato dalla serata di beneficenza ringraziando ancora tutti per la generosità e la presenza.

Stiles sbirciò l'orario sul proprio telefono: era quasi l'una del mattino. “Merda. Ho davvero passato tutto quel tempo a seguire Laura o mi sono addormentato ad occhi aperti quando mi sono seduto?”

Non si accorse di aver parlato ad alta voce finché non sentì Derek ridacchiare accanto a sé. Fu allora che lo fissò davvero. Derek aveva le gote leggermente arrossate e sembrava essere più rilassato di come lo avesse mai visto prima di quell'istante.

“Ti va di uscire ad aspettare il taxi con me?” chiese Stiles, lasciandosi scappare di bocca di nuovo qualcosa che forse non avrebbe detto se non avesse bevuto tutto quel vino -gli alcolici purtroppo avevano sempre questo effetto di rendere totalmente inutile il filtro bocca-cervello su cui aveva lavorato per anni.

Derek sospirò e annuì. Uscirono l'uno accanto l'altro, iniziando a parlare della serata e camminando nel parcheggio dell'hotel che aveva ospitato la serata di gala, fino a raggiungere la terrazza che dava sul panorama della città notturna. Non che lo spettacolo dovuto dalla bella posizione dell'hotel proprio sopra le colline non fosse interessante, tuttavia Stiles preferiva concentrarsi su Derek, ancora sorridente e ben disposto a parlare, cosa che era forse più rara di un unicorno.

Stiles era sicuro che non fosse