per il branco.”

Per qualche istante calò di nuovo il silenzio, poi Derek sospirò come se il mondo gli fosse crollato addosso e avesse appena respirato per l'ultima volta prima di venir schiacciato. Stiles lo osservò con la coda dell'occhio e si morse il labbro, cercando di trattenere la delusione che minacciava di coglierlo. Derek sembrava così stanco...

“Quindi è colpa mia se...” si interruppe per un istante, le braccia ancora strette al proprio ventre. Prese un respiro profondo, prima di continuare. “C'è un modo per, non lo so, evitare che la mia magia di testa sua decida che ho bisogno di più potere? O perlomeno un metodo per...” fece una pausa, poi si forzò a continuare. “Come posso liberarmi di questa cosa?” chiese.

Isaac, che era stato in piedi accanto a lui fino a quel momento, emise un guaito a bocca chiusa, gli si avvicinò ancora di più. Il resto del branco reagì più silenziosamente, ma dal modo in cui tutti avevano fatto un passo verso di lui, Jackson compreso, Stiles capì che si erano sentiti tutti a disagio per quelle parole.

Si voltò verso Derek, ma l'Alpha era sparito oltre la porta di emergenza che si affacciava sul retro dello studio veterinario. Stiles sentì gli occhi riempirsi di lacrime, convinto di aver ricevuto la risposta alla domanda che non aveva voluto porre a Derek: per quanto Stiles fosse stato sotto shock, avrebbe davvero voluto tenere il bambino se anche Derek lo avesse voluto. Ma non poteva accettare di forzarlo a sopportare una cosa simile, non quando la loro relazione non era neppure una cosa così seria per Derek probabilmente.

Deaton si schiarì la gola attirando la sua attenzione di nuovo. “È un po' affrettato sorbirti tutta la responsabilità della situazione, in realtà. I bambini non si fanno da soli, ci deve essere sempre un apporto da due parti.”

Stiles sbuffò. “Ho già detto che non… non c'è stato un vero e proprio rapporto tra me e Derek.” ripeté arrossendo ancora. Stavolta però Jackson non reagì. Deaton invece sospirò quasi annoiato. “Parlavo di uno scambio di energie. Volontario, non forzato. Derek deve aver voluto tanto quanto te che questo branco fosse più unito. E deve essersi sentito al sicuro con te perché funzionasse, come se fossi già parte non solo del suo branco, ma della sua famiglia, soprattutto considerata la tua mancanza del giusto apparato riproduttore.”

Deaton gli porse una copia della foto che qualche istante prima anche Derek aveva fissato. “Per un Alpha in un territorio in condizioni ostili e con alle spalle il trauma della perdita di un branco, fare figli è più una questione di desiderio e della giusta chimica col partner, che del giusto set di organi e del bisogno di più potere. Aggiungiamo al mix un pizzico di magia in un partner che ricambia il sentimento...” Deaton lasciò la frase morire nel nulla, lasciando Stiles e il resto del branco a trarre le loro conclusioni.

Lydia sospirò. “Sapevi che sarebbe successo, non è vero?”

Deaton scrollò le spalle. “Era un'eventualità che avevo considerato, ma non mi aspettavo succedesse così presto, non prima che Stiles fosse diventato a tutti gli effetti l'emissario del branco perlomeno. Ora, credo che Stiles debba andare a parlare con Derek.” aggiunse solo prima di uscire dalla stanza.

Per qualche istante rimasero tutti immobili in silenzio, poi Jackson gli poggiò una mano sul ginocchio, stupendo non solo Stiles ma anche il resto del branco. “Vuoi davvero…?” lasciò in sospeso la domanda, ma dal lieve suono che venne strozzato nella gola di Isaac e dagli sguardi un po' tristi sulle facce del resto del gruppo, seppe che era un quesito di cui tutti aspettavano la risposta.

Stiles si massaggiò l'addome e poi riportò lo sguardo su Jackson. “Devo parlare con Derek.” rispose solo alzandosi e avviandosi oltre l'uscita di emergenza.

Nell'oscurità dell'imbrunire, gli ci vollero alcuni istanti per notare la figura seduta sul marciapiedi un paio di metri sulla sinistra. Prese un respiro profondo e poi gli si avvicinò, prima di mettersi a sedere accanto a lui. Derek aveva le mani affondate nelle tasche della giacca in pelle, ma anche senza vederle Stiles sapeva che le stava tenendo strette a pugno. Aveva la schiena ricurva, quasi stesse cercando di rendersi più piccolo, ed era così rigido che Stiles temette gli si potesse strappare qualche muscolo per la tensione.

Stiles osservò la foto che ancora teneva tra le proprie mani; Derek la fissò con la coda dell'occhio per un istante, poi distolse lo sguardo.

“Va bene.” disse solo l'Alpha interrompendo il silenzio.

“Cosa?” chiese confuso Stiles.

“Lo capisco. Sei giovane, non sei pronto per questo genere di cose e in fondo non è colpa tua. È solo per colpa della magia, non lo vuoi davvero. Quindi va bene se vuoi...” la voce di Derek sembrava impassibile, ma la sua esitazione proprio sul finale rendeva piuttosto ovvio che fosse molto doloroso per lui dire una cosa simile.

Stiles rimase in silenzio per un istante, poi afferrò il polso di Derek e lo costrinse ad estrarre la mano dalla tasca; la strinse tra le sue e si