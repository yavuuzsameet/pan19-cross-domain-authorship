Derek, in un sospiro, annuì. Sembrava veramente combattuto. 

***

 Stiles si ritrovò ad un piano esageratamente alto, quando guardò giù dalla ringhiera. Non erano mai andati così lontano ed ebbe le vertigini nonostante sapesse che pur cadendo da un’altezza così incredibilmente inquietante non si sarebbe fatto nulla, visto che tutto ciò accadeva nella mente di Derek.Si sentì comunque agitato quando guardò la porta dalla parte opposta. L’aveva provata tutte le volte la sensazione di star finalmente per acciuffare ogni risposta ai loro mille quesiti ma quel giorno, gli calò addosso anche una strana sensazione simile all’agitazione.Questo perché i passi si erano ridotti ed era di fronte alla porta, pensando finalmente al modo titubante con cui Derek gli aveva parlato di ciò che gli era successo.Era certo, che qualunque cosa avesse trovato lì dentro, avrebbe totalmente cambiato il modo di guardare Derek. Più di quanto già fosse successo fino a quel momento.  La prima cosa che Stiles tentò di fare, quando si ritrovò in quel pub, fu di scoprire in che giorno e quale anno fossero, ma non trovò nulla, né un giornale dal quale sbirciare né una televisione o una radio dove poter ascoltare il notiziario. Il locale, notturno, era buio e solitario e da questa essenziale descrizione doveva essere il locale preferito di Derek.Lo trovò al bancone, con una birra davanti a sé che sia lui, sia Stiles sapevano non gli avrebbe fatto nulla. Essere un licantropo, incredibile ma vero, aveva anche i suoi svantaggi.Gli si poggiò accanto, per guardarlo e trarre dal suo viso quanto fossero andati indietro nel tempo.Sembrava stanco, anzi, no. Era triste.  O meglio ancora, senza speranza. Guardava la bottiglia di vetro con aria abbattuta, come se avesse appena realizzato di aver perso tanto e di non poter più rimediare. Senza speranza. Senza più tempo.Non seppe quanto tempo rimase a guardare la linea grave dei suoi tratti malinconici, o quanto perdurò con i suoi occhi in quelli verdi dell’altro che poteva scorgere qualsiasi emozione anche soltanto di profilo. Ma si ridestò quando una donna li affiancò, dalla parte opposta rispetto a dove si trovava Stiles, sedendosi accanto a Derek e guardandolo con un sorrisetto enigmatico e piuttosto inopportuno, visto che apparentemente apparteneva ad un estranea.Derek non sembrò nemmeno notarla, né udirla quando questa chiese al barista una birra per lei e un’altra per l’uomo al suo fianco.Stiles si accigliò osservando Derek che, dopo un momento, sembrò destarsi notando cosa stava accadendo. “Non ho ancora finito la mia” le disse lui. La donna sorrise ancora più ampiamente.“Hai la faccia di chi dopo aver finito quella, avrà bisogno di una seconda” replicò lei. Stiles tirò gli occhi al soffitto e “peccato che a lui non facciano alcun effetto” replicò, pur sapendo che questa volta, se fosse stato ignorato, non sarebbe stata per la sua battuta inopportuna. Derek annuì placidamente e tracannò d’un fiato tutto ciò che rimaneva dentro quella bottiglia di vetro e la donna sembrò soddisfatta di aver avuto ragione.Fu Derek a parlare di nuovo. “Lei non ha la faccia di una donna che beve birra” le disse.Stiles lo guardò sbalordito e con piglio. Stava… flirtando con lei?“Il tuo deve essere un fetish, amico, se non sono misteriose e non puzzano di pericolo non ti interessano proprio. Affascinanti, certo, ma questi sono gusti personali” commentò Stiles con una punta di… cosa? Gelosia? No, no, solo puro sarcasmo. Sempre e univocamente quello poteva essere.I due continuarono a ignorarlo, ovviamente, scambiando un altro paio di battute di circostanza fino a quando la donna non assaggiò la birra e non la mise da parte con una smorfia risoluta che fece sorridere appena il lupo accanto a Stiles.“Carl, puoi dare alla signora un… Martini?” disse Derek. Stiles sbuffò guardandosi attorno piuttosto seccato.“Andiamo, Derek, mi hai fatto venire fin qui per mostrarmi una tua conquista? I tuoi sogni erotici mi interessano ben poco” brontolò.Quando la donna bevve finalmente il suo cocktail ringraziò Derek cercando di strappare da quell’uomo di poche parole un nome, ma non ci riuscì. E fu a quel punto che accadde, prendendo alla sprovvista Stiles che tentava a tutti i costi di ignorarli e che aveva decisamente abbassato la propria attenzione ai dettagli per capire cosa realmente stesse succedendo in quel momento.La donna toccò Derek afferrandogli un braccio mentre i suoi occhi si fecero affilati come quelli di un gatto. Derek non sembrò neppure rendersi conto di quel gesto e per un attimo Stiles pensò che fosse perché effettivamente, da quel momento in poi, Derek non era stato più realmente cosciente di ciò che gli stesse accadendo.Ma ora c’era Stiles lì e attraverso di lui, entrambi scoprirono quel ricordo che Derek aveva avuto incompleto fino a quel momento.Prima di ascoltarla parlare, Stiles si rese conto che tutto intorno a loro sembrò essersi fermato. Il barista con un bicchiere in mano e uno straccio con cui lo stava asciugando velocemente, gli uomini vicino al biliardo concentrati mentre uno di loro tentava di mandare in buca la palla nera, l’ultima.Vide anche la televisione, sopra la testa del barista, finalmente accesa ma bloccata