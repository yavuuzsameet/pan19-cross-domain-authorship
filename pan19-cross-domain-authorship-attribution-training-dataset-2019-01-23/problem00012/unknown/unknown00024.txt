E non un uomo qualunque: un licantropo complessato, perennemente imbronciato e sexy da morire. Talmente sexy che, al momento, il cervello di Stiles non riusciva a pensare ad altro che non fosse il sesso. Sesso che prevedeva lui scopato a morte da Derek, possibilmente prima di subito.
Doveva andarsene da lì, e alla svelta, prima che il licantropo fiutasse la sua imbarazzante e crescente eccitazione. O prima che abbassasse lo sguardo e vedesse quanto i jeans tiravano sul suo inguine.
“Sei tornato” riuscì finalmente a dire, con voce strozzata.
“Complimenti per l'intuito” lo prese in giro Derek, con un mezzo sorrisino.
Lui, però, non fece nemmeno caso al suo tono stranamente allegro.
“Bene!” sputò fuori, poi girò i tacchi e si allontanò dal loft alla stessa velocità con la quale era arrivato, lasciandosi alle spalle un licantropo molto sorpreso e altrettanto perplesso.

Nei giorni successivi, Stiles fece di tutto per stare alla larga da Derek, all'inizio si era limitato a inventarsi gli impegni più assurdi per non essere costretto a seguire al loft prima Scott, visto che il loro alfa era deciso a sapere fin nei minimi dettagli quello che era successo in Messico da quando loro se ne erano andati, e poi tutti gli altri membri del branco, che sembravano aver deciso di non poter più fare a meno della presenza del licantropo nelle loro vite, e di quelle che secondo loro erano le sue perle di saggezza. Purtroppo, non c'era voluto molto prima che i suoi amici fiutassero l'inganno, o meglio gli inganni, e iniziassero a guardarlo in modo strano, che poi era lo stesso modo in cui lo guardavano quando aveva attraversato il suo periodo di sconforto, pochi mesi prima. Tempo una settimana ed erano iniziate le domande, più o meno preoccupate, e le richieste di spiegazioni, più o meno pressanti.
Era stato a quel punto che Stiles aveva deciso di dire addio al suo orgoglio e di darsi, molto semplicemente, alla fuga. Anche perché Derek si era dimostrato parecchio infastidito dal suo comportamento e sembrava essersi fatto un punto d'onore di riuscire a inchiodarlo a qualche muro, o a qualche auto, o a qualsiasi altra superficie adatta allo scopo, che in realtà poteva essere davvero qualunque cosa compreso l'asfalto della strada, per fargli confessare che cosa gli stesse passando per la testa.
Che poi, al di là dell'inevitabile imbarazzo di una confessione, il punto era che non ci sarebbe nemmeno stato bisogno di parole perché qualcuno capisse cosa gli stava succedendo. Davvero, non ci teneva ad avere un'erezione davanti a Derek solo perché lui lo aveva immobilizzato contro qualcosa, gli si era spalmato addosso e gli aveva fatto ripensare a tutte le porcherie che la sua mente era riuscita a immaginare. E la sua mente aveva sempre avuto un'immaginazione molto fervida. Il problema era che il dolore dei pugni di Derek non aveva mai avuto nulla di immaginario e lui non aveva nessuna intenzione di farlo arrabbiare per sperimentarli di nuovo, a distanza di tutto quel tempo, e grazie tante.
Così, tutto quello che poteva fare era evitare il licantropo il più possibile, magari da lì fino alla fine dei suoi giorni, e sperare di riuscire a trovare il modo di tenere sotto controllo le reazioni del suo corpo di sano adolescente arrapato. Possibilmente prima del prossimo secolo.

Derek era tornato a Beacon Hills da due settimane e aveva già voglia di rompere qualcosa. Nello specifico, il collo di un certo ragazzino terribilmente irritante.
Dopo il giorno in cui si era presentato a casa sua di prima mattina, affannato e letteralmente senza parole, Stiles aveva fatto di tutto per evitarlo, riuscendoci anche piuttosto bene a dirla tutta. Quando aveva spalancato la porta del suo loft, quel giorno, era sembrato felce di vederlo, ma quei pochi minuti di quasi totale silenzio e il modo in cui se ne era andato sembravano un chiaro segnale di rabbia nemmeno troppo repressa.
Non che l'umore di Stiles gli interessasse particolarmente, ma quella situazione stava diventando seccante, soprattutto perché creava disagio tra i membri del branco. Avrebbe voluto chiarire con lui, per capire cosa gli fosse preso e rimettere a posto le cose, anche con qualche piccolo colpettino e con un paio di minacce se necessario, ma quel ragazzino riusciva a sfuggirgli in ogni occasione e Derek era ormai decisamente infuriato.
Aveva una voglia irrefrenabile di ricorrere alle maniere forti, non appena fosse riuscito a mettergli le mani addosso, ma per amore del branco aveva deciso di fare un ultimo tentativo e ne aveva parlato con Scott e Lydia. Il loro alfa non gli era stato di nessuna utilità, ne sapeva quanto lui e ultimamente Stiles lo stava pure evitando, probabilmente perché aveva iniziato a fargli domande sul suo assurdo comportamento. La banshee non gli aveva rivelato nulla ma, al contrario di Scott, lei sembrava sapere qualcosa. Peccato che non avesse nessuna intenzione di condividere le sue conoscenze con lui e che, al contrario, sembrasse molto divertita da quello che stava succedendo.
Derek, però, non era intenzionato ad arrendersi e, stanca di vederselo sempre intorno, dopo un paio di giorni la ragazza decise di dargli qualche suggerimento. Gli parlò della rottura senza drammi tra Stiles e Malia, del periodo in cui Stiles era stato intrattabile, del fatto