conosco è attualmente il tuo Alpha." aggiunge, ghignando.
"Derek si aggrappa alla sua rabbia per restare lucido." spiega Isaac, a mo di giustificazione.
"Già, lo so. Io mi sono aggrappato ad Allison, al suono della sua voce, al battito del suo cuore. Adesso? A cosa mi aggrapperò quando sentirò il mio lato animale prendere il sopravvento?" è qualcosa che l'ha assillato dalla rottura con Allison, ma ha preferito non pensarci; ha preferito rimandare il momento in cui avrebbe dovuto trovare una soluzione; rimandato il momento in cui avrebbe capito di essere  solo  . Non vuole diventare un animale senza ragione, soprattutto se rischia di fare del male a qualcuno che conosce.
"Troverai qualcosa, ne sono sicuro. Sei uno in gamba. Devi esserlo per fare l'Omega, no?" lo consola Isaac, poggiando una mano calda sulla sua spalla. Un gesto semplice, gentile, familiare. Rassicurante.
"Già." si volta un momento verso casa Lahey, per poi riportare lo sguardo in quello di Isaac "Come fai?" chiede poi, senza pensarci.
"A far cosa?" ribatte l'altro, corrucciando la fronte.
"A stare quì, tranquillamente, come se nulla fosse successo. A cosa ti aggrappi per non cedere al tuo lato animale?"
"A mio padre" e poi si è incupito, i suoi occhi azzurro chiaro si sono  velati di tristezza. Sembra un mare torbido e Scott ci si perde completamente.
"Perchè?" domanda, sorpreso.
"Perchè è rimasto con me, quando mia madre se n'è andata. Perchè mi ha cresciuto." spiega, voltando il capo ad osservare il profilo della casa, immerso nel buio.
"Ti picchiava." ribatte, Scott. Inizia a sentire la rabbia, il fastidio e il disagio per quello che Isaac ha subito. Nella sua mente è ancora vivido il ricordo di quel frigo, sul cui coperchio c'erano segni d'unghiate. La prima volta che è stato a casa Lahey, con Derek, e ha usato i suoi sensi per vedere, sapere,  capire   cos'era successo in quella casa, quale orrore il biondo avesse patito, ha potuto vedere, come se fosse presente, il padre chiuderlo in quella scatola enorme. Ha potuto sentire come fosse sua la paura, l'agitazione di Isaac. Ha visto scorrere le lacrime sul suo viso, udito le parole disperate che rivolgeva al padre. Le suppliche di farlo uscire perchè la prossima volta sarebbe andata meglio, si sarebbe comportato meglio, anche se magari non aveva fatto assolutamente nulla. Si è sentito in gabbia, claustrofobico, intrappolato senza via di uscita, senza qualcuno che lo aiutasse.
"Si, ma...Scott?" ovviamente al biondo non sfugge il diverso odore di Scott "Stai bene? Il tuo odore è cambiato. E' acre, come la rabbia. Ha un sapore...vischioso." e fa una smorfia disgustata.
"Lo sai vero?" ha ribattuto invece il moro, un ringhio nascosto tra le parole "Sai che..che non permetterò che tu ti faccia ancora male?"
"S-si, me l'hai detto." perchè diavolo sembra così sorpreso dalla sua reazione? Perchè diavolo lui stesso si sorprende nel sentire la rabbia scorrere dentro di lui?
"Non essere arrabbiato, Scott" l'ha supplicato "Io non lo sono mai stato."
"Perchè?" e si è calmato, di botto, sotto quello sguardo supplice, quel tono dolce, si è calmato. Ha fermato il suo lato animale. "Non capisco! Perchè non lo odi? Perchè hai lasciato che ti facesse tutto quello?"
"Perchè me lo meritavo. Ogni giorno mi ripeteva che era colpa mia se mia madre se n'era andata. Non era cattivo Scott, era soltanto...solo. Era triste. Ed era colpa mia. Volevo solo che stesse meglio." e la sua voce è lontana, spezzata in mille cocci, come vetro infranto, ed ogni coccio si conficca nella pelle di Scott e fa male, dannatamente male.
"Non era colpa tua, non lo è mai stata, lo capisci? Anche quando mio padre se n'è andato ho provato la stessa cosa. Ero piccolo, eppure quando guardavo il viso triste di mia madre, o la sentivo piangere di notte, sapevo che era colpa mia. Non...era impossibile e strano e stavo male. Alla fine però, ho capito che non era colpa mia, ma di mio padre. Era irascibile, svogliato. Un bastardo se vogliamo metterla così. Lo stesso vale per te, Isaac. Gli errori dei nostri genitori non ci riguardano."
"Sai? Nonostante tutto mi aggrappo a mio padre, quando mi trasformo, perchè non voglio diventare come lui." confessa Isaac, guardando il cielo notturno, decorato da puntini invisibili e lontanti, che brillavano fiochi. C'è la luna nel cielo, ma non è la luna piena. Niente licantropi per quella notte.
"Ehi, se io posso diventare un bravo Omega, tu puoi diventare un Beta incredibile!" scherza il moro, cercando di alleggerire la tensione, riportare l'atmosfera a com'era prima che la sua stupida boccaccia si aprisse a sproposito. Isaac lo fissa per un momento, intensamente, prima