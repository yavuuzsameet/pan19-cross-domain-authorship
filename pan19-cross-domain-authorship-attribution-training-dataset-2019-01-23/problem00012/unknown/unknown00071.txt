È come guardare un video a ripetizione.  In loop. 

 

____________

 

Stiles si presenta sulla soglia della sua porta il giorno dopo, con lo zaino che gli pende da una spalla. "Posso entrare?" chiede.

È una pessima idea.

Derek alza le spalle, "Accomodati pure."

Stiles si serve da solo una bottiglia di acqua minerale dal frigo.

"Cosa stai facendo?" domanda.

"Peter pensa sia una buona idea mettere su un file server," dice Derek. In verità Peter ha detto qualcosa riguardo mettere le sue informazioni sul soprannaturale "in the cloud"; ha fatto venire a Derek un tic nervoso all’occhio.

Stiles osserva il prompt dei comandi da sopra la spalla di Derek, mentre lui digita. Derek non capisce perché Stiles sia interessato, è noioso perfino per lui stesso.

"Prima," dice Stiles, "non avrei nemmeno immaginato che tu conoscessi Linux."

Derek sospira, si infila una mano fra i capelli, frustrato. "Non so come ti sia venuta in mente l’idea che io abbia vissuto fra gli alberi per tutta la vita. Ho frequentato la-"

"La CUNY, lo so, lo ricordo. Ti ascoltavo," dice Stiles.

(La laurea di Derek in Informatica per la comunicazione digitale era una loro vecchia discussione, no, non una discussione. Più che altro una battuta ricorrente. Stiles diceva, "Hai provato a spegnerlo e accenderlo di nuovo?" spesso con accento inglese. Stiles pensava di valere più di lui perché aveva una ‘vera’ laurea in Ingegneria Informatica, ma quello in realtà voleva solo dire che entrambi diventavano bruschi impuntandosi e scalpitando come tori quando provavano a risolvere i problemi con la stampante, con il router e con il cellulare di Stiles: si strappavano costantemente l’oggetto l’uno dalle mani dell’altro sibilando, "No, no, questa è un’idea stupida, lasciami provare.")

Stiles inizia a ridere, "Tu odi i Mac!" dice, "Oh Dio, pensavo, sai, hai sempre guardato il portatile di Peter come se stesse per morderti – non pensavo fosse per la tua strana Steve Jobs-fobia."

Derek rotea gli occhi, "Non ho una strana Steve Jobs-fobia".

Stiles sta ridendo del tutto adesso, in silenzio, le sue spalle sussultano.

"È che proprio non capisco cosa avesse contro i tasti. Non posso fare tutto usando un dannato cerchio rotante," conclude Derek. Stiles si asciuga le lacrime dagli occhi. Ha il viso arrossato a chiazze, ma sembra stare meglio. È da quando si sono svegliati che Derek non lo vede sorridere sul serio.

Stiles dice,"Non cambiare mai, amico."

Il battito cardiaco di Stiles è veloce, un po’ a singhiozzo, e Derek non ne capisce il perché. Lui si sistema lo spallaccio dello zaino più su sulla spalla, dice, "Allora, io vado… vado via."

Dopo che è andato via, Derek non sa nemmeno prima di tutto perché sia venuto.

____________

 


(Stiles compila sempre le sue tasse il 14 di Aprile, e ha chiesto una proroga due volte negli ultimi cinque anni, mentre Derek preferisce togliersi il pensiero non appena ottiene la propria dichiarazione dei redditi. 



È a metà del cinque per mille quando Stiles si siede vicino a lui, avvia il portatile in modo vistoso e si sistema bene sul divano. Digita in maniera odiosamente rumorosa e Derek alla fine lo guarda esasperato.



"Cosa diavolo stai-" esordisce Derek, confuso. "Perché stai googlando ‘pantaloni da mariachi’?"



Stiles scoppia a ridere, piegandosi quasi a metà. Con piccoli sospiri singhiozzati, dice, "Solo per vedere la tua faccia."



Derek rotea gli occhi, spinge Stiles giù dal divano.)


____________

 

Stiles torna di nuovo il giorno dopo. "Posso restare qui? Scott e Allison stanno facendo una cosa."

"Va bene," dice Derek. Non dovrebbe incoraggiare tutto questo, ma a esser sinceri non vuole neanche che Stiles vada via.

Non parlano per un lungo tempo. Stiles fai i compiti, cazzeggia con la wi-fi di Derek mentre Derek guarda una partita di football della lega dei college. La Penn State batte la Illinois; non è una partita davvero interessante.

Derek spegne la TV e quando il silenzio diventa pesante, Stiles dice, "È strano essere di nuovo vergine." Questo è qualcosa a cui Derek sta provando con forza a non pensare. "Cioè, voglio dire, non penso che conti – Non sono non deflorato. Sono stato deflorato. Moltissimo."

"Stiles," dice Derek, con il tono di voce con cui implica che Stiles sia sinonimo di basta così.

"Ok e questa è la parte in cui dici che non è stato reale. Saltiamola, sono stanco," dice Stiles, agitando la mano fra di loro. "Ricordi chi ha vinto il campionato di baseball del 2013? Potrei scommetterci sopra, come in Ritorno al Futuro II."

Derek sospira, "Non abbiamo viaggiato nel tempo, non è proprio così."

Il timer del forno scatta, segna un promemoria che si era appuntato in precedenza, prima dell’arrivo di Stiles. Doveva fare qualcosa.

"Il bucato," dice Stiles.

Derek guarda Stiles, confuso, e Stiles dice. "È sabato." Alza le spalle.

Già, Derek deve andare giù