. “E non possiamo permettere che succeda, giusto?” Gli rispose, allungando il braccio verso la tazza; Stiles stava per rispondere che si, era ovviamente giustissimo, ma si rese conto della pelle d’oca che era venuta fuori sul petto di Derek nel momento stesso in cui la coperta gli era scivolata via di dosso. Era giugno, si crepava di caldo, e Derek aveva i brividi. Non era un buon segno. Aspettò che finisse di bere prima di aprire bocca di nuovo. “Hai freddo?” Derek restò con la tazza a mezz’aria, sospesa nel tragitto fra la sua bocca e il comodino, corrugò la fronte e si passò una mano sul mento. Scosse la testa. “No” “Derek, hai i brividi” “Sto bene - rispose facendo atterrare la tazza sana e salva sul comodino, accanto a un paio di libri - non c’è bisogno che ti preoccupi” “Certo come no - Stiles cacciò fuori un sospiro esasperato - stai tremando, hai la pelle d’oca e hai i brividi. Fatti un po’ più in là, lupo.” Non sapeva dove avesse trovato il coraggio di fare una cosa del genere, ma se si fosse fermato a pensarci non avrebbe più mosso un dito. Alzò il piumone, ci si infilò sotto ignorando il caldo feroce che lo assalì all’istante e fece per avvicinarsi a Derek. Che lo fulminò con un’occhiata assassina e si allontanò da lui il più possibile, larghezza del letto permettendo. Ovviamente. “Cosa credi di fare?” C’era un ringhio, di sottofondo? Stiles era sicuro che ci fosse un ringhio, di sottofondo. “Sono il tuo calorifero a domicilio, solo per oggi - alzò un braccio, cercando di convincerlo ad avvicinarsi. Se l’avesse fatto, acchiapparlo e obbligarlo a stendersi non sarebbe stato difficile. Forse. - smettila di fare storie e torna qui.” Derek lo fissò come se gli fosse spuntata una seconda testa. “Stai scherzando” Tossì di nuovo, con un rantolo costante che dava fastidio anche solo ascoltare. Stiles non voleva pensare a cosa significasse avere i polmoni che facevano quel rumore. Non doveva essere piacevole. “Ascolta - gli disse. Lo stava quasi pregando, a quel punto - ormai sono qui, tu stai morendo di freddo e io posso aiutarti. Quella tosse non mi piace per niente e il tè non ti è bastato per scaldarti: sto cercando di offrirti una soluzione” Derek lo fissò di sottecchi per un po’, poi la rassegnazione si fece strada in quel paio di occhi arrossati e si avvicinò di un paio di spanne: quanto bastava a Stiles per buttargli un braccio intorno alle spalle e tirarselo addosso. Finì con la fronte sul suo petto, e Stiles si ritrovò a passargli le mani sulla schiena cercando di fermare i brividi di freddo che lo attraversavano a intervalli di pochi secondi. Parve funzionare, perché dopo qualche minuto Derek era decisamente più tranquillo e parecchio più assonnato. “Cosa voleva sapere Scott?” Biascicò contro la maglietta di Stiles. “Dopo, lupo - gli rispose stringendogli le coperte addosso - adesso dormi. E poi non sono il suo gufo.” Derek affogò una risata nel cotone, si addormentò poco dopo.

Cestmafautejesuisdesolecestmafautemamanjesuisdesole.C’est ma faute, maman. Je suis dèsolè.

Iniziò in sordina, come quasi tutte le cose che non dovrebbero succedere: se si manifestassero subito in tutta la loro cattiveria fermarle sarebbe molto più semplice e, evidentemente, quella roba non aveva alcuna intenzione di farsi fermare. Tantomeno da un ragazzino mingherlino come lui. O, per lo meno, è quello che Stiles si ritrovò a pensare da li a nemmeno mezz’ora. Peter ancora non si vedeva, Derek stava ancora dormendo, il respiro affannoso che gli batteva sul collo ad ogni esalazione più o meno faticosa e i capelli attaccati alla testa. Era strano vederlo così, ormai Stiles era abituato a vederlo apparire e scomparire conciato come un modello di H&M, solo potenzialmente più pericoloso. Tutto a un tratto si rendeva conto di averlo sempre sottovalutato, in un certo senso. Preso sotto gamba. Dato per scontato. Eccetera. C’era molto più in Derek Hale di quanto non desse a vedere e, se quella frase era un’ovvietà scontata che si poteva tranquillamente applicare a quasi tutto il genere umano, nel caso di Derek cadeva davvero a pennello. Non sapeva se la cosa fosse imputabile solo a Derek e al suo talento per non comunicare un accidente (tipo, poteva anche far sapere a qualcuno che non si sentiva bene, No? No. Certo.) o se anche loro avessero la loro parte di responsabilità. Non avevano mai nemmeno provato a entrare un po’ più in confidenza, in effetti. Certo, quando Boyd era morto la mano di Stiles era volata sulla spalla di Derek senza che il suo padrone se ne accorgesse ed era rimasta li, ma siamo seri: un lupo del suo branco era stato ucciso dalle sue stesse mani, letteralmente, e tutto l’aiuto che aveva avuto era stata una mano su una spalla. Sul serio? Meglio che un cazzotto nei denti, sicuramente, ma solo adesso Stiles si rendeva conto di quanto non fosse stato sufficiente. Niente di quello che avevano fatto era stato sufficiente. E