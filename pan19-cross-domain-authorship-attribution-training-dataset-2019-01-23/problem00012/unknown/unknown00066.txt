premere le sue labbra contro quelle di Stiles. Voleva tracciare con la sua lingua la linea dell'arco di Cupido che un tempo aveva memorizzato, affondare i denti nella morbida carne del suo labbro inferiore.

“Come diamine sei diventato un editor?”

Derek scrollò le spalle. “È successo è basta.”

“Ma perché?” Grazie al Cielo, Stiles si raddrizzò e si allontanò così che Derek poté riprendere a respirare.

“Beh, posso lavorare da casa, non devo interagire con le persone, posso occuparmi degli affari di branco e delle lune piene quando devo, bado ai figli di Isaac se ne hanno bisogno. Inoltre, mi piace.”

“Quale casa?”

“Lavoro per alcune piccole case indipendenti.”

“Sai, ho sentito che la maggior parte delle persone è passato all'era digitale e fa tutto tramite computer.” Stiles premette la punta di un dito sulla cima del manoscritto, lasciò che le proprie lunghe dita fluttuassero sulle penne rosse e gli evidenziatori. “Ancora vecchia scuola, eh?”

Stiles sorrise e si avviò fuori dal locale. Derek fece fatica a concentrarsi con l'odore di Stiles che lo tormentava, quindi dopo un'altra mezzora, fece fagotto e guidò verso casa.

*

Derek era arrabbiato. Non aveva dormito granché la notte prima, l'odore di Stiles tanto forte da infiltrarglisi sotto la pelle e dentro i pori. Ci era voluta un'eternità perché il suo profumo svanisse dal loft e la nuova casa non era ancora stata contaminata. Derek odiava il modo in cui esso si mescolava al proprio odore familiare, il fatto che ci fossero tracce di Stiles su Millie e Nick ora.

Odiava il modo in cui tutto quello apparisse giusto.

Dopo essere incappato in Stiles al caffè, Derek decise di dirigersi nella riserva per correre. Qualche ora tra i boschi, a sudare e affaticare i muscoli, sembrava il rimedio perfetto per il suo umore.

Derek lasciò la sua maglietta nella macchina, indossando solo pantaloncini da corsa nel caldo di mezzogiorno. Corse per un'ora prima di incrociare qualcuno.

Stiles.

Ora era furioso. Per quale motivo Stiles pensava potesse lasciare Beacon Hills per cinque anni per poi tornare e trascinarsi per tutta la città come se gli appartenesse? Questo era il territorio di Derek – Stiles aveva perso il suo diritto quando si era trasferito a San Francisco.

“Cosa ci fai qui?” Derek chiese, calpestando il sottobosco. Si fermò di colpo quando vide Stiles inginocchiato sul terreno, che chino in avanti e passava le dita su una pianta. Una cartellina poggiata ai suoi piedi accanto ad una borsa aperta.

“Lavoro,” Stiles rispose sollevando lo sguardo irritato. “Non sapevo di dover chiedere il tuo permesso, oh possente Alfa.”

Derek odiava quanto fosse abituato al modo in cui Stiles lo diceva, quanto confortevole risuonasse. Quanto gli fosse mancato sentire Stiles istigarlo così.

“Lavoro?” Derek fece qualche passo in avanti, ma Stiles sollevò la mano.

“Fermo!” Derek si bloccò. “Schiaccerai le piante. Mi servono.”

“Perché?”

Stiles sospirò. “Lavoro per il Servizio Forestale degli Stati Uniti e il Dipartimento di Agricoltura.”

“E fai cosa?”

Stiles si sedette sui propri stinchi. “Sono un botanico. Giro la California per fare ricerca sui differenti ecosistemi e la gestione di risorse floristiche. Sto raccogliendo campioni dalla riserva per un progetto al quale sto lavorando. È per questo che sono a Beacon Hills.”

“Non sapevo fossi un botanico,” Derek disse. “Sapevo solo avessi una laurea in biologia.”

“Ho deciso per la specialistica in botanica,” Stiles disse, rivolgendo la sua attenzione di nuovo alle piante che stava recidendo. “Ho immaginato che dopo aver trascorso tanti anni a studiare piante per Deaton, avrei potuto volerci combinare qualcosa.” Stiles recise il fiore e la foglia dallo stelo e i pezzi caddero in un piccolo contenitore di vetro.

“Ti piace?”

Stiles sollevò lo sguardo verso di lui e infilò il contenitore nella borsa. “Già, lo amo. Passo metà del mio tempo nei boschi, l'altra in laboratorio, e ho l'occasione di viaggiare. È fantastico.”

Derek annuì e rimase lì fermo mentre Stiles raccoglieva qualche campione vicino ai suoi piedi per poi alzarsi. Stiles appese la borsa alla spalla e cominciò a camminare.

“Hai deciso di seguirmi ora?” Stiles chiese.

Derek fece spallucce. “Perché no? Non ho mai visto un botanico al lavoro prima d'ora.”

“Non è niente di eccitante.”

“Un momento fa hai detto che lo è.”

“Sì, per me.”

Camminarono in silenzio per un po', Stiles che si fermava ogni tanto per osservare vari esemplari di piante che Derek non sapeva identificare. A lui sembrava tutto uguale. Dopo aver camminato per circa cinque minuti, gli occhi di Stiles fluttuarono verso di lui prima che lui potesse coglierli quasi subito in flagrante.

“Mi stai per caso squadrando?” Derek chiese. Perché era arrabbiato e sapeva che il proprio corpo fosse migliore del suo. In più, lui era uno stronzo.

“No.” Derek lo guardò incredulo. “Okay, si. Non hai una maglietta? O dei pantaloncini più larghi?”

“Non mi aspettavo di incontrare nessuno durante la corsa.”

Stiles arricciò le labbra e trascinò spudoratamente lo sguardo sul corpo di Derek.

“