una testaccia dura come te lo sente: sto bene. Mai stato meglio in vita mia, ragazzone, ok? Era solo troppo presto.»

Derek gli allacciò la vita con le braccia e strinse, senza dire una parola e senza smettere di strofinare naso e fronte contro la curva lievemente sudata della sua gola. Stiles gli accarezzò i capelli e la schiena. Sentire il fiato di Derek che gli spioveva sulla pelle da una distanza così ravvicinata era eccitante, ma risvegliava anche il suo istinto protettivo e lo faceva in una maniera struggente.

Stiles non voleva che Derek si riempisse il cervello di paure inutili e ingiustificate, però era abbastanza umano, egoista e sincero da ammettere con se stesso che saperlo preoccupato per lui lo faceva sentire al sicuro e amato. Sì, amato, anche se Derek non aveva mai parlato di ciò che provava per lui.

Stiles si era sempre detto che non era il caso di illudersi, eppure in frangenti come quello neanche le sue insicurezze più radicate riuscivano a portargli via la convinzione istintiva che Derek teneva a lui ben al di là dell’essere parte dello stesso branco o del fare del sesso da urlo da un sacco di mesi. C’erano momenti in cui Stiles lo capiva dal suo sguardo e dalla piega più dolce che prendevano le sue labbra. Oppure lo leggeva in quei lampi di angoscia improvvisa e sproporzionata rispetto alla situazione.

«Era solo troppo presto» ripeté, sentendosi sciocco e felice fin quasi al punto di galleggiare come un palloncino gonfio d’elio lasciato libero di fluttuare tra le nuvole. «Non mi bastava. Stavo solo cercando di farti capire che non mi bastava.»

Derek sollevò il capo e rimase per un istante a fissarlo con le palpebre quasi del tutto abbassate, l’espressione tesa, chiaramente intento ad ascoltare il battito del suo cuore, poi annuì con evidente sollievo e premette una guancia sulla sua, strusciandosi appena, come un gatto in cerca di rassicurazione.

Stiles gli solleticò un angolo delle labbra con un minuscolo bacio un po’ sciocco.

Ora che il piacere era scemato e il suo respiro si era regolarizzato non era affatto sgradevole prendersi qualche momento per viziare Derek, finché poteva. Gli scompigliò i capelli e quando Derek strofinò la punta del naso su uno dei suoi zigomi, Stiles ridacchiò e gli scoccò un altro bacetto casto e infantile, senza stare troppo a preoccuparsi di centrargli la bocca. «Hai un buon odore anche tu, ragazzone.»

Derek rise così forte che Stiles sobbalzò tra le sue braccia.

«Oh, cavolo» Stiles sospirò in maniera troppo smaccata e lo abbracciò più stretto, a occhi chiusi perché se l’avesse guardato in faccia avrebbe detto qualcosa di davvero melenso. «Questo sì che era un colpo basso. Sorridere non vale, te l’ho detto, e ridere nemmeno.»

Derek soffocò uno sbuffo esilarato sul suo mento e Stiles scosse il capo sentendosi di nuovo troppo leggero e con lo stomaco pieno di farfalle. «Smettila subito» intimò con il tono meno credibile dell’universo.

Derek gli mordicchiò la gola. Stava respirando apposta sul suo collo mentre, tra un bacio appena percettibile e l’altro, continuava a sorridere. Era intenzionale, sì, c’era da scommetterci, Stiles non aveva dubbi al riguardo.

«Altrimenti?» A fine domanda i denti di Derek tornarono a chiudersi vicino al suo pomo d’Adamo, proprio mentre Stiles deglutiva e ricominciava a sentirsi più in vena di sesso che di battutine salaci. All’improvviso era di nuovo del tutto consapevole del fatto che lui e Derek erano nudi e così vicini che sarebbe bastata una sola mossa per riportare i loro corpi a un’intimità molto più smaniosa e concitata. Era un ottimo motivo per ritrovarsi di nuovo con la gola secca e le mani che non volevano saperne di restare ferme. Stiles ne lasciò vagare una lungo la schiena di Derek e insinuò l’altra nel varco che si era creato nell’abbraccio quando lui aveva raddrizzato la schiena, sottraendosi per il momento ai baci di Derek.

«Altrimenti mi tocca ricordarti perché ti ho trascinato dentro il letto a discapito del tuo prezioso bucato» puntualizzò in tono malizioso e poi chiuse le dita sull’erezione ancora piena di Derek e si spinse in avanti, per sfiorarla con la propria mentre iniziava ad accarezzarlo.

Derek gli diede un morso su una spalla, con veemenza, anche se non in maniera dolorosa. Stiles accelerò il ritmo e nel frattempo girò il collo e cercò il viso di Derek finché non riuscì a dargli un bacio su una tempia. Un bacio troppo innocente rispetto al modo in cui lo stava toccando e si stava muovendo per fargli sentire tutto il proprio desiderio.

«Vuoi che continui?» gli soffiò tra i capelli mentre allungava ancora di più il braccio per riuscire ad accarezzare se stesso insieme a Derek, in un’unica stretta tenace.

«Sì… no… Stiles…» Derek glielo ringhiò sulla spalla, incapace di morderlo di nuovo e, a quanto pareva, anche di formulare una risposta coerente.

Stiles sfoggiò uno dei suoi sorrisini più compiaciuti e si finse ingenuo, almeno a parole. «Cosa?»

Questa volta Derek rispose quasi in un ruggito, così carico di desiderio da colpire Stiles come una frustata di adrenalina pura. Eppure quando Derek riuscì a mettere insieme due sillabe di senso compiuto lo fece con un