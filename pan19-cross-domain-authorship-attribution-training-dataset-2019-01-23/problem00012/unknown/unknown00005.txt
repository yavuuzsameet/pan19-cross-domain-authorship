altro. Insomma, si comporta come al solito, fa addirittura qualche battuta divertente che non abbia a che fare con prenderlo a pugni e Stiles può dirsi sollevato a riguardo. Non che Derek abbia continuato a maltrattarlo negli ultimi mesi, ma certe abitudini sono difficili a morire  e Stiles è grato che ormai si tratti soltanto di minacce verbali.

È, guarda caso, quasi mezzanotte quando si ritrovano, loro due, soli, perché ovviamente gli altri stanno tenendo a bada il lato più pericoloso della cosa, certo, non c'è verso che Stiles abbia il diritto di un po' di protezione aggiuntiva. Arrangiati Stiles, chiama il tuo dio interiore, Stiles. Svieni tra le braccia di Derek, Stiles, aggiunge la voce di Malia nella sua testa.

Stiles mastica un'imprecazione e Derek si gira a guardarlo per l'ennesima volta. Gli basta scuotere il capo perché Derek ritorni ad usare i suoi occhi sparaflashanti per individuare Zombilly e Zombirwin, come Stiles ha deciso di soprannominarli.

È quasi convinto che andrà avanti così per il resto della notte, quando il miracolo accade.

«Perché non lasci perdere? Sei salvo. Siete salvi. Dovrebbe essere quello l'importante,» gli fa notare Derek, mentre cercano di capire cos'abbiano in mente  stavolta. Campeggio in mezzo ai boschi? Non esattamente rassicurante.

«Voglio comunque saperlo» risponde Stiles, concentrandosi su un lampione dalla luce tremolante.

«E io non voglio, o giuro, ti pianto qui e me ne vado.»

«Perché?» La voce di Stiles è dignitosa, niente che debba meritarsi la disapprovazione di Derek.

«Perché la luna rosa ha mandato in calore tutti quanti, quindi cambia argomento, Stiles.»

Derek riprende a camminare, rimanendo in silenzio, e Stiles si sistema la sacca sulle spalle. Non ha più tanta voglia di parlarne, già. Non vuole neanche sapere perché Scott abbia pensato che fosse una buona idea mandare Stiles con un mannaro arrapato, senza dirgli che era arrapato.

Stiles odia gli zombie. E Derek, ma non nello stesso modo. È più una questione momentanea, quella con Derek.

Per le ore successive, il suo unico problema diventa convincere il suo cervello a non chiedersi come sta facendo a trattenersi Derek.

***

Sono nel bel mezzo della foresta e c'è una cavolo di cascata a meno di cinquecento metri. L'umidità è assurda e Peter si bea della situazione come se fosse improvvisamente tornato alle origini. Tutto attorno a loro ci sono conifere, sottobosco bagnato e rumori inquietanti. E pigne. Miliardi di pigne – okay, forse non miliardi, ma comunque tante.

«Voglio tornare a casa» borbotta, fissando il suo pezzo di pollo messo a rosolare sul fuoco.

Scott, alla sua destra, gli rivolge un mezzo sorriso e addenta la sua costoletta con la faccia più soddisfatta del mondo. Stiles è abbastanza sicuro che presto comparirà anche una bavetta alla bocca, un paio di orecchie alte in testa e una coda scodinzolante. La visione è tanto nitida che si chiede se, per caso, quelli raccolti da Peter non fossero in realtà funghi velenosi, o quantomeno allucinogeni.

Malia e Kira sono lontane, al sicuro nelle mani di Lydia, e Stiles trema un secondo al ricordo delle loro espressioni nell'ultima video-chat. Neppure Isaac e Jackson sembravano tanto stravolti.

La luna rosa potrà anche avere un nome idiota, ma ha degli effetti collaterali che sembrano voler durare più del necessario. Compresa la voglia irrefrenabile di campeggio e carne – hah – ben cotta.

Derek si alza dal proprio posto e va a recuperare una coperta, gettandola sulle spalle di Stiles e sedendosi sul poco spazio che c'è alla sua sinistra. Stiles grugnisce un ringraziamento e si accoccola sotto la protezione concessagli, ignorando l'espressione sul volto degli altri e concentrandosi sul proprio cibo.

Peter, dall'altra parte del fuoco, sorride come se gli avessero fatto un regalo fuori programma.

Stiles guarda Derek e l'altro gli fa' cenno di lasciar perdere con una scrollata di spalle.

***

Ci sono giorni in cui se ne dimentica. Troppo preso dalla scuola, dalla propria vita da adolescente, dalle proprie esperienze di coppia che spesso finiscono in disastri. Stiles non vede molti cambiamenti nella sua vita, eccezion fatta per la palestra che stanno cercando di far risorgere – letteralmente – dalle ceneri.

Beacon Hills continua a vivere fregandosene dei suoi problemi e dei dubbi che Derek continua a portare con la sua presenza. Dubbi, ma anche guai, com'è ovvio che sia, perché è stato da tempo assodato che se Peter era un Alpha problematico, Scott  è apocalittico, seriamente. Stiles è sicuro che non ci sia mai stato tanto traffico sovrannaturale in città prima d'ora. In un mese si trovano a che fare con sirene – greche e alla Pirati dei Caraibi, in due diversi momenti, – arpie, streghe pazzoidi, cannibali che si fingono Chupacabra, Wendigo – e Stiles credeva di essersi liberato dai Wendigo –, fantasmi con strana sete di vendetta mirata solo ed esclusivamente contro chi riesce ad essere abbastanza sfigato da vederli – ovviamente Stiles è tra quelli – e, insomma, la lista continua con un ritmo che lo lascia senza fiato. Tutto quello che raccoglie da quelle esperienze è che essere amico di licantropi comporta più problemi che vantaggi