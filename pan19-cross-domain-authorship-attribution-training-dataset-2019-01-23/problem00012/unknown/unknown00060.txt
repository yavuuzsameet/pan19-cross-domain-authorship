della mia mente. Mi sono avvicinato, dimentico che ero ancora in versione Alpha, e lei ha urlato spaventata. E' stato, dopotutto, un suono delizioso. Mi sono fermato a pochi passi da lei, immobile, sperando che capisse che non avevo intenzioni ostili. A dirti la verità credevo che sarebbe scappata, ed invece  mi si è avvicinata, tremante di paura e freddo, e ha poggiato una mano sul mio muso. E' stato strano, qualcosa che non avevo mai provato e subito ho capito di essere stato addomesticato. Ci credi? Un Alpha addomesticato. - il ricordo di quella scena era vivido, così come il calore di quella fragile e pallida mano, o il chiarore di quegli occhi curiosi, magnetici. O ancora il suo odore così delicato, che aveva subito invaso le sue narici.
	 Il suo cuore sussultò per il dolore, mentre una morsa ferrea gli chiudeva lo stomaco. Peter evitava sempre di pensare alla sua famiglia perchè era troppo doloroso. Portava dentro di sè un dolore indicibile, qualcosa che non avrebbe mai potuto nemmeno esternare, semplicemente perchè non c'era modo di lasciarlo fluire all'esterno. Quella era la sua maledizione, la croce che portava sul cuore e che l'aveva quasi ridotto ad un vegetale, costringendolo ad implodere e soccombere senza via di salvezza, anno dopo anno, distruggendo il suo cuore pezzo per pezzo.
	- Sul serio? E' bastato un solo tocco? Un solo incrocio di sguardi? - domandò scettico Derek, riportandolo alla realtà.
	- Si, credo che capiti quando si trova la compagna giusta. Sai, quella - o in alcuni casi quello - a cui apparterrai tutta la vita. La cosiddetta anima gemella. -  e riprese fiato, assaporando ogni sensazione che quei ricordi gli portavano -  ci siamo frequentati circa un mese prima di sposarci.
	Un anno e mezzo dopo è nato Alex. Credevo che avere tutto il potere che si desidera fosse l'emozione più bella che si potesse provare, ed invece mi sbagliavo: tenere tra le braccia tuo figlio, oh sì, quello era decisamente il meglio. A quell'epoca tu avevi due anni e Laura quattro e già vivevamo tutti insieme. -
	- Me lo ricordo. L'odore di Alex, intendo. - sussurrò Derek, la voce un po' spenta. Peter aveva sempre pensato di essere solo ad affogare in tutta quella merda, dimenticando sempre che suo nipote, il ritratto di sua sorella, portava sulle spalle lo stesso identico peso, gli stessi rimorsi, i rimpianti e il dolore. Erano segnati, loro due, dallo stesso tipo di solitudine; l'unica differenza tra di loro era che Peter era in un abisso oscuro da cui non sarebbe mai uscito, invece Derek aveva trovato l'appiglio che l'avrebbe salvato dal fare la sua stessa fine. Non aveva mai detto al nipote quanto Stiles, quel ragazzino così incredibilmente logorroico e sorprendentemente coraggioso, somigliasse a sua zia; non come aspetto, ma come carattere : sveglio e curioso fino al limite, fino a mettersi in pericolo. Derek non lo sapeva, e Peter non aveva intenzione di dirglielo, ma quando Stiles era nei paraggi, il suo odore cambiava e diventava simile al suo quando si trovava accanto a sua moglie.
	- Già, sapeva di libri vecchi e di fumetti appena comparti. Quando è nata Brittany ho provato la stessa gioia indescrivibile. -
	- Sapeva di cannella e lillà, come la zia. - ricordò Derek, la voce che s'infrangeva lentamente, come l'onda sullo scoglio, nel ricordare tutto quello.
	- Oh, sì, la mia piccola ed innocente Brittany. - il cuore di Peter, un cuore che credeva sommerso da strati di pelliccia e indurito dal tempo, tremò ricordando il calore del corpo di sua figlia, il suo profumo delicato, le sue piccole braccia che gli circondavano il collo, o le manine che gli tiravano il pelo. La sua piccola, adorata Brittany.
	Il silenzio cadde tra di loro, ognuno immerso nei propri ricordi, nel proprio passato, o nei frammenti che ne rimanevano. Anime spezzate e ferite che andavano avanti a forza nella vita, trascinate dagli eventi.
	- E' stata colpa mia. - soffiò all'improvviso Derek, e se Peter non avesse avuto i suoi sviluppati sensi da lupo, non l'avrebbe nemmeno sentito. Sapeva che Derek non aveva detto quello per essere consolato o per essere rassicurato che non fosse così, no, Derek l'aveva detto perchè era vero, serviva a concretizzare la sua colpa a ricordargli che era così, e che sempre, finchè avesse vissuto, avrebbe dovuto convivere con tutto quello; tuttavia Peter sapeva anche che non era esclusivamente colpa di suo nipote, che in un modo o nell'altro tutto quello sarebbe accaduto. Non si può sfuggire al proprio destino. Ironicamente erano come i poveri disgraziati delle tragedie greche: portavano il peso della loro colpa, puniti incessantemente dagli dèi e dalla loro Giustizia Divina.
	- Si, ma è stata anche colpa mia. Tuo padre ti aveva vietato di vedere Kate Argent, ma sono stato io che ti ho spinto ad ignorarlo e a fare quello che volevi. Tuo padre aveva l'assennatezza degli umani, e io? Io ero arrogante e sicuro di me, tipico di