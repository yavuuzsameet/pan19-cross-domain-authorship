È a villa Hale»

In silenzio lo guardo serio e spero che sia uno scherzo, per prendere poi un respiro profondo. Ha ragione, non mi piace per niente. «E perché di grazia l'hai lasciato lì? Perché se è una nuova prevenzione antifurto allora sappi che è geniale, neanche i ladri si avvicinano a quella casa» se di casa si può ancora parlare.

«Devo essermelo dimenticato durante l'allenamento, prima di venire da te» si scusa con lo sguardo, ma ciò non lo salva dal mio che non è esattamente contento.

Va bene che mi sono lasciato con Derek, va bene che non lo sento e non lo vedo da giorni, va bene che la cosa mi sta leggermente dando ai nervi. Va bene che riguardo a chi è stato sono ad un punto pressoché morto, ed ho accettato il fatto che per il momento non posso raccontargli niente. Ma questo non è un buon motivo per trattarmi come se dovessi rompermi da un momento all'altro.

«D'accordo, perfetto» non tanto. Ma inspiro, espiro. «Domani è l'ultimo giorno di scuola, non ci vorrà niente ad andare là dopo e riprenderlo. Tanto nessuno te lo toccherà, figuriamoci. Jackson è troppo ricco, Isaac non se ne farebbe granché e Derek... beh, è Derek» non credo neanche che sappia come funzioni oltre all'opzione chiamata.

Prendo le chiavi per mettere in moto e gli occhi mi cadono su Scott, in una muta richiesta che colgo, ma non afferro. No. Assolutamente no, se lo scorda. «Lo so che ti chiedo molto» e lo guardo anche peggio. «...ma non potresti accompagnarmi? Prendo il cellulare e andiamo» mi guarda con quegli occhioni, ma io fisso lo sguardo sul volante per non incrociarli.

Non guardarli, non guardarli, non guardare quegli occhi. Sono il male. Roscoe ti prego, piccola mia dammi la forza per non partire, per una volta deludimi e resta ferma. Ti prego tesoro, fallo per il tuo papà. Solo per questa volta.

Giro la chiave e con disperazione lei entra in moto, reprimendo l'impulso di battere la faccia sul clacson, ma poco ci manca. E non caccio un urlo, solo perché sono una persona educata e ragionevole e non c'è niente di male ad andare lì, rivederlo per quanto? Dieci minuti e poi andare via. Niente. Di male. Affatto. «Ok, andiamo. Prendiamo. Torniamo. Chiaro?!» gli punto il dito contro e annuisce. Decido che può bastarmi, abbastanza per inserire la marcia e intraprendere la strada attraverso la selva.

Restiamo in silenzio, per quasi tutto il percorso, almeno fino a quando non arriviamo a circa dieci minuti dalla casa. «Quindi, non l'hai più sentito vero?» mi chiede e non rispondo, non c'è bisogno che risponda. No, non l'ho sentito e non ho intenzione di chiamarlo, solo per il gusto di riattaccargli in faccia quando si deciderà a farlo lui.

E sarà stupendo.

«Tu ci parli ancora invece» e non è una domanda. «Non che tu non ci possa più parlare sia chiaro, solo che mi sembra strano. Non perché io non ci parlo, io sono io e tu sei tu e puoi fare quello che vuoi, solo che dopo il pugno non pensavo che ci avresti parlato di nuovo. Non così presto» parlo a ruota libera, senza alcun freno. In fondo chi sono io per giudicare chi può parlare con chi, anche se questo chi è il mio ex?!

Dio, come suona strano.

Rallento, perché mi accorgo di aver involontariamente superato i limiti, specialmente per una strada sterrata. Mi fermo per prudenza, non che ci sia una fila di macchine dietro pronte a suonarmi contro. «Stiles, se vuoi proseguo io da qui e...» scuoto la testa.

«No, lascia perdere» rispondo e la sua mano si posa sulla mia spalla, infondendomi un po' di calore.

«Si sente, sai?» mi chiede e non capisco chiedendo cosa si sente. Lui muove appena un dito nell'aria, vicino al viso quasi indeciso su come rispondere. «È qualcosa nell'odore che cambia, repentino ma rimane sospeso sulla pelle a lungo. Non è la prima volta, ma quando ho chiesto spiegazioni Deaton mi ha spiegato che la percezione dei Lupi non è solo istinto. È emozione. E spesso se intense sono percepibili ed è possibile riconoscerle, se seguo d'istinto ciò che trasmettono»

Stringo le mani sul volante. «E cosa ti dicono le mie?» chiedo piano, ma credo di conoscere già la risposta.

Accenna appena ad un sorriso, forzato. «Nervoso, rabbia...» inizia e sospira. «Tristezza» conclude e annuisco piano, meccanico. Ne prendo atto, non posso negare che ha ragione, anche se sentirselo dire fa più male. Lo rende reale.

Respiro profondamente e rimetto in moto, percorrendo l'ultimo tratto di strada che resta. «Facciamo in fretta» dico mentre parcheggio vicino all'ingresso, ad una decina di metri di distanza dagli altri che vedo ancora intenti ad allenarsi.

Usciamo entrambi dall'auto e sento l'aria come fermarsi