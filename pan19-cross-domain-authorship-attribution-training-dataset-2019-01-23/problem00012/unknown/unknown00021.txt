casa Hale, passando attraverso uno strappo nelle tende chiuse, illuminò il viso addormentato del licantropo.


	Stiles si ritrovò accucciato all'altezza di quel volto senza nemmeno rendersene conto, ammaliato e stregato da come potesse sembrare bello e pacifico quel volto sempre arrabbiato. Il raggio di Sole ornava, senza stonare, quel figlio della Luna.


	Era così bello da fare male. 


	Stiles avvicinò ancora di più il volto, il cuore che gli batteva furiosamente in gola e nel petto. Non sapeva perchè, ma c'era qualcosa che punzecchiava fastidiosamente i suoi occhi: vedere Derek così indifeso, così umano, e pensare di nuovo a quanto dovesse far male dormire in una casa così silenziosa... come poteva avere un viso così tranquillo? Come riusciva a non fare incubi orribili mentre il silenzio urlava così forte nelle orecchie, da stonare? Forse era lui quello suscettibile, quello che si stava facendo prendere dalla fantasia e dai ricordi. Il dolore...


	"Dovrebbe andarsene a letto, prima di addormentarsi" pensò stupidamente, il respiro che s'incastrava in gola, mentre le palpebre di Derek tremolarono un po', senza aprirsi.


	Il respiro che usciva dalla sua bocca socchiusa era caldo ed invitante. Troppo. Non avrebbe mai potuto arrischiarsi a cogliere quel frutto, perchè Derek l'avrebbe ucciso.


	Più lo osservava, più qualcosa scavava una voragine nel suo petto riempiendola con una sorta di smania, di desiderio, diventando ingordo ed avido, la voglia di toccarlo, di sentire se al tatto non fossero poi così diversi.


	Fece un sorrisetto amaro, considerando che in quello stato nessuno avrebbe mai potuto pensare che Derek fosse uno tra gli esseri più prepotenti ed irritanti al mondo; poi il sorrisetto svanì, lasciando che gli occhi spalancassero per la preoccupazione: e se un qualche cacciatore fosse finito in quella casa, prima di lui, e l'avesse ucciso? Quell'idiota non poteva addormentarsi senza prendere le dovute precauzioni!


	La preoccupazione si sostituì alla stizza; la stizza fu sostituita a sua volta dall'imbarazzo per quei pensieri. Perchè si comportava come se tenesse a quello stupido lupo?


	La mano partì prima che potesse fermarla, mentre il panico e l'emozione spegnevano la ragione. La seguì con gli occhi mentre, con lentezza, avvicinava i polpastrelli a quel viso addormentato. Deglutì, mordendosi un labbro, concentrato nell'essere più delicato possibile così da non svegliarlo. 


"Piano, ancora, così..." pensava. Ancora pochi centimetri.


	La pelle era inaspetattamente tiepida, normale, uguale alla sua. Di solito, nei momenti in cui si erano ritrovati a contatto, non aveva mai avuto modo di osservarlo per bene, troppo preso dal contorno, dai pericoli e dalle paure; però adesso... adesso poteva sentire sfilare sotto le dita il tepore di quella pelle che si era aspettato fosse incredibilmente calda e invece aveva la sua stessa temperatura; era pallida e lucida alla luce del Sole, e sembrava così incredibilmente fragile! L'accenno di barba graffiava e pungeva le sue dita, facendogli il solletico e costringendolo a trattenere una risata.


	Le ciglia erano lunghe e Stiles sapeva, che, nascoste da quelle palpebre scure di stanchezza, c'erano il più bel paio di occhi verdi macchiati d'ambra che avesse mai visto. Le sfiorò appena, sentendo il cuore tremare insieme alle ciglia.


	Derek mormorò qualcosa nel sonno, ma continuò a dormire.


	L'attenzione di Stiles fu poi catturata dalla bocca: sottile e invitante, nascondeva una dentatura perfetta e, occasionalmente, si apriva per scoprire le zanne da lupo.


	Perfetta, non era semplicemente perfetta? Fatta apposta per la sua, così grande?


	L'impulso di avvicinarsi, catturare e bere i respiri caldi che abbandonavano come fantasmi quella bocca, era forte, destabilizzante, assoluto ma non poteva.


	Se Derek si fosse svegliato, come avrebbe giustificato quel bacio rubato? Come poteva eludere la domanda che gli avrebbe ringhiato contro?


	Come poteva spiegargli che al di là del caratteraccio, era per lui, semplicemente perfetto?


	"Derek.." si ritrovò a sospirare mentalmente, ritraendo la mano di scatto, come se all'improvviso l'epidermide del moro fosse diventata rovente. La strinse forte nell'altra per impedirle di avvicinarsi ancora, più decisa, calcare e godere ogni parte di quel viso. Si piantò con il peso al pavimento per evitare di sporgersi e rubare un bacio al Bell'Addormentato, che si sarebbe poi svegliato e avrebbe azzannato a morte il principe. Che storia.


	Semplicemente rimase lì per un tempo che gli sembrò infinito, cercando di convincersi ad andarsene invece di rimanere a fissare Derek mentre dormiva, ma il corpo non ubbidiva, gli occhi non volevano saperne di abbandonare quel quadro. 


	Alla fine, quando ormai si avvicinava il tramonto, le palpebre del moro tremolarono, finchè non si aprirono di botto. Fu un attimo, e Stiles si ritrovò con la schiena a terra, sul suo viso gli occhi vermigli dell'Alpha, i sensi del lupo attivi e vigili.


	"O-ohi, calmati, sono io, Stiles!" esclamò, spaventato per quel movimento repentino.


	"Stiles?! Che diavolo ci fai quà?!" ringhiò l'altro, anche se i suoi muscoli si rilassarono visibilmente.


	"I-io..ecco...beh, i tuoi cuccioli mi hanno chiesto di venire." confessò alla