, troppo impegnato ad abbandonare il cellulare a se stesso; si portò la mano finalmente libera all'apertura e si penetrò con due dita senza neppure pensare davvero a cosa stesse facendo.
Era una sensazione magnifica e allo stesso tempo sentiva che non era neanche lontanamente ciò di cui aveva bisogno, ciò per cui era pronto ormai da giorni nonostante lo avesse ignorato. Perse la cognizione del tempo e prima che Derek entrasse finalmente dalla finestra gli parvero passati allo stesso tempo pochi istanti e giorni; quando però l'odore dell'Alpha gli arrivò alle narici fu come se il sole avesse deciso di scoppiargli dentro e il calore che aveva percepito fino a poco prima gli parve quasi come fare un bagno nel ghiaccio a confronto.

“Oh Cristo... Stiles.” bofonchiò Derek fissandolo, mentre si poggiava alla finestra, chiudendo gli occhi e inalando profondamente.

“Brucia, Derek.” Le parole gli uscirono dalla bocca come una preghiera, come se l'istinto gli stesse dicendo che Derek sapesse esattamente cosa fare per metter fine a tutto questo. “Di più, Derek, di più.”

Per qualche istante l'Alpha rimase immobile, scrutandolo mentre continuava a toccarsi gemendo, chiedendo come un disco rotto neppure lui sapeva cosa; infine, gli occhi rossi e le zanne allungate, si inginocchiò di fronte a lui e gli toccò il viso madido di sudore.

Stiles inspirò con forza e si allungò verso il tocco del lupo, avvertendo l'orgasmo spezzargli il fiato nei polmoni. Sentendosi completamente svuotato, si lasciò andare di nuovo contro il pavimento, gli occhi chiusi e il corpo ricoperto di sudore che pian piano si raffreddava ad una temperatura più accettabile. Sapeva che non era finita, lo sentiva ancora una volta come un ronzio sotto pelle, ma perlomeno sembrava che il calore avesse deciso di dargli qualche istante di pace.

Fu esattamente in quel momento che si rese conto della situazione. Era praticamente nudo sul pavimento, i boxer che ancora indossava erano un disastro di fluidi corporei e Derek Hale -cotta più abissale della sua vita, perfino più stupida di quella per Lydia Martin- aveva appena assistito al solitario più frustrante e gratificante della sua vita. Affondò il viso nel cuscino che ancora stava stringendo e fu tanto il rossore che gli scaldò il viso che quasi pensò che l'ennesima ondata di calore si stesse preparando ad investirlo.

Stava meditando se si potesse morire di vergogna, quando sentì la stoffa morbida del lenzuolo coprirlo. Non si mosse, ma pensò perlomeno che Derek stava avendo la decenza di non commentare in alcun modo l'accaduto. Avrebbe voluto rimandare all'infinito il momento in cui avrebbe dovuto alzarsi per spiegare all'Alpha cosa stava succedendo, ma sapeva che il tempo non era una cosa dalla sua parte in questa precisa situazione. Quindi, con i muscoli dolenti per lo sforzo, si mise con lentezza a sedere sui talloni; Derek gli era alle spalle e Stiles non sapeva se ritenerlo positivo o meno, perchè se da un lato non voleva affrontare l'Alpha faccia a faccia, dall'altro il non vederlo lo rendeva incerto su come Derek stesse reagendo.

Sospirò e cominciò a parlare, stringendo meglio il lenzuolo a sè quando un brivido gli fece accapponare la pelle delle braccia.

“Non so come sia successo di preciso, né cosa o chi possa averlo causato, ma credo di essere in calore. Che è assurdo perchè è una cosa che succede solo agli animali e so per certo che Scott non ne ha mai avuto uno quindi non è neppure una cosa da licantropi, quindi non ha davvero senso che sia venuto a me, perciò deve necessariamente essere colpa di qualcuno e io non...”

“Stiles,” lo interruppe la voce di Derek, quasi esasperata. Un brivido ben diverso passò lungo la schiena del più giovane, che decise di andare infine dritto al punto.

“Non so come farlo smettere. Sono due giorni che va peggiorando. All'inizio non sapevo cosa fosse, ma... A un certo punto ho collegato i sintomi.” concluse fissando il pavimento come fosse la cosa più interessante al mondo.

Calò il silenzio per qualche istante nella stanza e l'unica cosa che rimase da fare a Stiles fu prendere respiri profondi, cercando invano di calmare il cuore che gli batteva forte nel petto in attesa di una risposta.
Sentì Derek sospirare e sedersi di peso sul letto; lo fissò con la coda dell'occhio mentre si passava una mano sul viso, un'espressione corrucciata e quasi colpevole nascosta tra le dita.

“Cristo.” borbottò lui prendendo un respiro profondo dalla bocca. Stiles arrossì, pensando che il lupo stava probabilmente sentendo gli odori che anche il suo semplice naso umano percepiva, ma moltiplicati almeno un centinaio di volte. Respirare in quella stanza doveva essere piuttosto disgustoso quindi... Spostò leggermente il peso, cercando di ignorare sia l'ovvia vergogna che la punta di delusione -che era stupida come non mai, perchè, davvero s'era illuso in un qualsiasi momento che Derek avrebbe potuto trovare quella situazione allettante anche solo vagamente?

“Stiles, mi dispiace davvero tanto, non era mia intenzione... Io... Non è una cosa che posso controllare.” cercò di spiegare facendo capire meno di niente al Stiles, che continuò a fissarlo un po' demoralizzato con la coda dell'occhio. Derek sospirò passandosi una mano tra