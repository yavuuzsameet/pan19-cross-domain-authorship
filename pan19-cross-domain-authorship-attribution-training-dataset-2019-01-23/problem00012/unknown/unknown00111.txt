era già lì. Al ragazzo bastò uno sguardo al volto dell'amico per capire che le cose, con Derek, non dovevano essere andate affatto bene.
“Cos'è successo?” gli chiese, non appena l'altro gli si fu avvicinato.
“È uno stronzo!” sentenziò Stiles. “E tu non avresti dovuto consigliarmi di provarci.”
“È andata così male?”
“Non è andata affatto! Era tutto uno scherzo, non gli interesso davvero. L'ha fatto solo perché...”
Stiles chiuse la bocca di scatto e inspirò profondamente, per evitare di dire qualcosa che non avrebbe dovuto.
“Non so nemmeno perché” riprese, decidendo che era meglio non inventarsi storie troppo strane, per evitare di tradirsi. “So solo che non c'era niente di vero.”
“Te lo ha detto lui?” gli chiese Danny, perplesso.
“No, l'ho sentito che ne parlava con Scott e Lydia. Scott e Lydia, capisci? Quei due sapevano tutto e non mi hanno detto niente. Si presume che Scott sia il mio migliore amico, giuso? Non pensi che dovrebbe dirmele certe cose?”
“Sì, dovrebbe” concordò Danny, sempre più convinto che in tutta quella storia ci fosse qualcosa di molto strano.
“E Lydia! Come le è venuto in mente di non dirmelo? Cioè, no, è Lydia, magari ha pure organizzato tutto lei.”
Stiles si passò una mano sugli occhi,, squotendo la testa, ancora sconvolto per quello che aveva scoperto. Ci aveva creduto, davvero. Certo, era arrabbiato con Scott e Lydia per avergli nascosto una cosa così importante, ma era Derek quello con cui ce l'aveva di più. Lo aveva ingannato e lui era stato così idiota da cascarci, ci aveva addirittura sperato. E la delusione faceva dannatamente male.
Danny riusciva a vedere il suo dolore, anche se era convinto che ci fosse molto di più di quello che l'amico gli aveva detto, ma era cosciente di non poter fare molto per lui. Il rifiuto era qualcosa con cui tutti, prima o poi, dovevano fare i conti. Stiles, a dire il vero, ci era già abituato e il fatto che l'avesse presa così male, per come la vedeva lui, non faceva altro che dimostrare quanto, in effetti, gli piacesse Derek.
Purtroppo non poteva far sparire il suo dolore all'improvviso, ma di sicuro poteva almeno provare a consolarlo. Era deciso a dimostrargli che poteva appoggiarsi a lui, se lo voleva, per superare quello che gli era successo, e magari per mettere un po' di ordine in tutta quella faccenda. E in fondo, un abbraccio non poteva fare altro che bene.
Stiles sentì, più che vedere, le braccia di Danny cingergli il busto. L'amico gli diede un paio di pacche sulla schiena e lui sospirò, poggiando la fronte sulla sua spalla.
“Mi dispiace” sussurrò Danny.
“Non avresti dovuto dirmi di buttarmi” borbottò Stiles.
“Vero” ridacchiò l'amico. “Ma occasioni del genere non si possono perdere, o il dio dei gay potrebbe arrabbiarsi.”
Stiles sbuffò, a metà tra l'irritato e il divertito, e si avvicinò un po' di più al suo corpo. Era così piacevole stare tra quelle braccia, il calore della sua pelle lo faceva sentire incredibilmente bene e il suo profumo era davvero buonissimo. Gli sarebbe piaciuto poterlo sentire ancora di più, quell'odore, e poter essere scaldato ancora da quel piacevole calore. Magari, se lo avesse stretto anche lui...
Stiles capì quello che stava facendo solo quando sentì Danny irrigidirsi.
“Forse” disse l'amico “non hai ancora perso la tua occasione.”
Stiles sollevò lo sguardo e vide che fissava qualcosa dritto davanti a lui, con uno strano sorriso sulle labbra. Quando si girò vide Derek. Fermo con le gambe larghe e le braccia incrociate a una decina di metri da loro, che li fissava con uno sguardo torvo.
“Parlargli” gli suggerì l'amico. “Non ti avrebbe seguito se davvero non gli interessassi. Senti cosa ha da dire e poi decidi. Noi ci vediamo a scuola” e, con un'ultima pacca sulla spalla, se ne andò.

Per Derek non era stato troppo complicato seguire Stiles. Il ragazzo non aveva esattamente calcato il piede sull'acceleratore, come se non avesse poi tutta questa fretta di arrivare ovunque stesse andando. Senza contare che la sua meta, dopo qualche chilometro, era diventata abbastanza chiara: la scuola. E, seriamente, come sarebbe potuto essere altrimenti?
Riconobbe subito Danny, fermo ai margini del campo di lacrosse, e decise di tenersi in disparte fino a quando Stiles non fosse rimasto di nuovo solo. Ciò di cui dovevano parlare non era certo qualcosa di cui discutere in pubblico, soprattutto se quel pubblico non sapeva nulla di sovrannaturale.
I suoi piani cambiarono nel momento in cui Danny abbracciò Stiles. E non perché aveva avuto l'immediato istinto di strappare a morsi quelle braccia dal resto del corpo del ragazzo, giusto per insegnargli a tenerle a posto, assolutamente no. Aveva deciso di intervenire solo perché aveva fiutato l'eccitazione di Stiles farsi sempre più forte e voleva evitare che perdesse il controllo e facesse qualche sciocchezza. Era