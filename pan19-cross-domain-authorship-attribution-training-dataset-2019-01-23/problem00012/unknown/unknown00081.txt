non voleva che Derek lo vedesse così.

Avevano sviluppato un quieto rapporto a via di sani battibecchi, non voleva rovinare tutto.

Derek, con un gesto lento e calcolato, spinse in avanti il proprio piatto svuotato, come in una muta offerta. «Potrei farti avere un paio di riduzioni sui biglietti di entrata» propose.

Stiles trattenne per un attimo il fiato, perché, ok, adesso Derek stava davvero flirtando. «Non sarebbe per te un problema?» indagò, cauto ma tentato. Non è che un semplice spogliarellista potesse andare in giro a distribuire sconti del locale dove si esibiva.

Derek lo fissò come se fosse stupito dalla sua domanda. «No. Una volta entrato, potrei anche offrirti qualcosa» sorrise promettente.

Stiles ringraziò cento volte il cielo di non stare bevendo nulla, perché altrimenti sarebbe morto soffocato: Derek che gli offriva un servizio? Uno spogliarello tutto per lui? Dubitava che sarebbe rimasto vivo per raccontarlo.

Inspirò a fondo e gli batté il conto alla cassa, giusto per distrarsi facendo qualcosa, altrimenti si sarebbe ridotto a fissare Derek boccheggiando e basta. «Beh, se proprio insisti…»

Derek gli passò sul banco quanto gli doveva. «Allora la prossima volta mi pagherò la colazione con una riduzione» e gli rivolse un ultimo piccolo ghigno furbo. «Ci vediamo, Stiles».

Quella era la prima volta che lo chiamava per nome, e Stiles si ridusse a salutarlo muto agitando la mano in maniera patetica.

Derek era sexy, bastardo e sempre pronto a contraddirlo. E Stiles era fottuto.









Alla fine, purtroppo, Malia aveva davvero origliato impunita tutta la conversazione che Stiles aveva sostenuto con Derek, e ora, mentre con espressione concentrata ultimava i Ragnetti bon-bon infilando ai lati le zampette fatte di riccioli di cioccolato – i lavori delicati continuavano a essere il suo modo per incanalare la rabbia repressa – la stava raccontando nei dettagli a Kira.

Kira da parte sua, nel frattempo con la fotocamera del cellulare si fotografava la bocca, perché stava tenendo fra le labbra una Coda di Lucertola, e probabilmente dopo avrebbe postato sui social network lo scatto fingendosi Malira la Vampirella, con tanto di "Guardatemi, sembro un micio kawai con una lucertolina in bocca! YAY!" o una cosa del genere. Questo sempre perché non doveva esserci giorno in cui la loro caffetteria non sembrasse invasa da pazzi.

«… e quindi» concluse Malia, con un piccolo sorrisetto di trionfo, «fra non molto credo che riceveremo delle riduzioni da parte dello spogliarellista di Stiles».

Scott, bontà sua, scelse proprio quel momento per entrare dalla porta sul retro del locale, e ascoltando quelle ultime parole si guardò intorno confuso. «Spogliarellista di Stiles? Perché non mi avete detto che state ingaggiando uno spogliarellista per il mio migliore amico? Avrei messo anch’io la mia quota!»

Malia fissò Scott più confusa di quanto lo fosse lui, Kira sorrise tenera e paziente e andò a fare un riassunto della situazione al suo fidanzato. Stiles si schiaffò una mano sulla faccia e decise che era arrivato il momento di andare a vedere come fosse la situazione di là ai tavoli.

Sospirò compiaciuto quando vide che il negozio era abbastanza pieno di clienti che mangiavano soddisfatti, almeno fino a quando non sentì suonare il carillon sulla porta, alzò sguardo e vide entrare Brett Talbot.

E naturalmente quella era l’ora del turno di Liam.

Fra quei due la rivalità accesa nata ai tempi in cui giocavano a lacrosse per le squadre dei propri licei non si era mai spenta. Anzi da quando Brett aveva scoperto che Liam faceva il cameriere al Dolcemente Mostruoso veniva sempre lì con un ghignetto furbo e compiaciuto sul volto, di certo beandosi dell’idea di farsi servire da Liam.

Non bastava compiere vent’anni per voler smettere di stuzzicarsi come dei bambini pestiferi solo per il puro gusto di farlo. Tra l’altro erano entrambi licantropi, e ciò li aiutava meglio a cogliere l’uno certe emozioni dell’altro per pungolarsi meglio. A coronare il tutto, Mason – migliore amico di Liam – non smetteva mai di fare apprezzamenti sul fisico di Brett, che se ne compiaceva in maniera aperta per fare infuriare Liam.

Stiles temeva che un giorno quei tre avrebbero fatto esplodere la sua povera caffetteria.

Non appena Brett entrò, Liam inspirò a fondo con occhi gialli e si strinse nelle spalle irrigidendosi; marciò dai tavoli al banco e Stiles l’affiancò mettendosi subito alla cassa, nella vana speranza che Brett si rivolgesse a lui. E invece no, il ragazzo sorrise carico di malizia e si appoggiò pigramente al banco.

«Ciao, Liam. Oggi non c’è Mason?»

«No» gli rispose serrando i denti – ma per fortuna senza alcun accenno di zanne.

«Peccato. Servimi pure un Occhio di Rospo e un paio di Code di Lucertole».

Liam inspirò di nuovo a fondo. «Da portare via?»

«No» e gli sorrise di nuovo, «portameli pure al tavolo» gli fece cenno con la testa che stava andando a sedersi.

Liam trasse dei nuovi respiri profondi mentre fissava con sguardo assassino la schiena di Brett.

«Ricordati il mantra» gli mormorò Stiles, «respira e ricordati il mantra calmante».

Liam assentì prendendo dall’espositore un Occhio di Rospo che guardacaso rispetto agli altri aveva la pupilla decentrata. «Il sole