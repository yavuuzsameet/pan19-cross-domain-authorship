per fissare lo schermo minuscolo e premere un pulsante.

Lo riaccostò all’orecchio. “Scott,” disse, e dal tono di voce era chiaro che stesse davvero parlando con l’altro ragazzo, adesso.

Si mise ad ascoltare e sentì Scott spiegare velocemente: “Li hanno presi. Hanno preso Isaac, Boyd ed Erica.”

“Merda,” sibilò Stiles, sgranando gli occhi e rivolgendo lo sguardo verso di lui.

Derek si limitò a premere con più forza l’acceleratore.

 

 


*N.d.T.


1 – Bite me è un gioco di parole, in questo caso. Significa sia ‘mordimi’, come se lo stesse dicendo la tazza stessa (doppiamente divertente in una  casa piena di licantropi), ma è anche un modo di dire ‘vaffanculo’. Si merita la nota perché l’umorismo di Erica è sempre una perla.

 

 

La partita era riuscita a distrarre Scott da tutto quello che stava succedendo, almeno per un paio d’ore. Ma quando finalmente lui e i suoi compagni ebbero finito di farsi la doccia e rimettere tutto nei borsoni, uscendo dagli spogliatoi, la sua mente si fece di nuovo prendere dalla preoccupazione per quello che aveva scoperto il giorno prima, all’incontro del branco allargato. Le tombe profanate erano una cosa ben diversa da un attacco all’ospedale – dove lavorava sua madre. Non andava affatto bene.

Le partite di metà stagione come questa non erano granché importanti, quindi non si era radunata una folla nel parcheggio a fare barbecue e bere birra prima dell’inizio, né venne proposto di far festa alla fine. Sembravano tutti contenti di tornarsene dritti a casa, così camminò con Boyd e Isaac fino al parcheggio, limitandosi a fare dei saluti veloci agli altri compagni di squadra. Allison ed Erica li stavano aspettando vicino alla zona dove avevano lasciato le auto. Erica saltò addosso ai due beta, gettando loro le braccia al collo in una dimostrazione lupesca di affetto. Scott fece loro un cenno con la mano mentre si allontanavano, dirigendosi verso la macchina di Isaac, mentre lui avvolse un braccio attorno alla vita di Allison quando gli si avvicinò.

“Non preoccuparti così! Tua mamma sa di dover stare all’erta ed è intelligente. Starà bene,” gli disse con decisione, toccandogli il mento con una nocca.

Le sorrise, abbassando la testa e affondando il viso tra i suoi boccoli. “Hai ragione.”

Si diressero con calma verso la macchina che Allison si era fatta prestare dai suoi, giocando a toccarsi le caviglie e le ginocchia mentre camminavano, ma poi lei si allontanò dal suo abbraccio e gli indicò con un gesto di fare quello a cui stava pensando e basta: Scott estrasse con aria imbarazzata il cellulare dalla tasca, che non aveva smesso di toccare un attimo, e chiamò sua mamma, lasciandole un altro messaggio vocale ricordandole di chiamarlo, tipo- ogni volta che poteva. Allison si allontanò di qualche passo per schiacciare una foglia particolarmente invitante.

Quando mise giù e fece uno scatto di corsa per raggiungerla, vide che stava osservando qualcosa. Poi si rese conto che i suoi battiti cardiaci erano accelerati e avevano assunto il ritmo che lui identificava con la sua modalità da arciere. Allison gli schiaffò una mano sul petto, afferrandogli la maglietta e facendolo accucciare di fianco a lei dietro a una macchina.

“Allie?” mormorò.

Lei si sporse in avanti per cercare di vedere e Scott iniziò a sentire i suoni di una zuffa. Riconobbe la voce di Isaac che intimava a qualcuno di smetterla e lasciarli andare. Allungò il collo per dare un’occhiata da sopra il cofano: un gruppo di persone vestite di nero avevano afferrato Erica e la stavano costringendo a stendersi a terra; Boyd aveva già perso conoscenza e dalla sua pelle spuntavano dei dardi con delle piume a un’estremità; Isaac per il momento riusciva a eludere i loro attacchi grazie alla sua velocità e a movimenti sfuggenti, ma quando Erica si accasciò, gli altri uomini e donne lo circondarono con una precisione ben coordinata.

Avvertì la furia montare dentro di sé e iniziò a spostarsi, ma Allison avvolse le braccia attorno alla sua vita e lo placcò con tutta la forza che riuscì a chiamare a raccolta. Sul suo viso c’erano turbamento, paura e rabbia.

“No! Finirai solo per farti male,” affermò. “Sono cacciatori.”

Quelli se ne stavano già andando, chiudendo con forza le porte sul retro del camioncino scuro. Quando finalmente si alzarono in piedi, videro che stava uscendo a tutta velocità dal parcheggio. Lo fissò con sguardo truce, mandando a memoria i numeri della targa. Quando si voltò, notò che Allison se li stava appuntando sul cellulare.

Fece un suono frustrato, gettando il borsone sull’asfalto.

Marciò fino al punto in cui era avvenuta la colluttazione, aprendo i sensi come meglio sapeva. Gli odori di rabbia, paura e licantropo erano molto intensi, ma appartenevano a persone a lui familiari, quindi fu facile separarli dal resto.

Avvertì il cellulare vibrargli nella tasca, ma per il momento lo ignorò, concentrandosi su quello che sentiva: fece delle inalazioni brevi e decise, catalogando il miscuglio di odori in quel punto prima che scomparissero. C’era di nuovo una traccia di cenere e sangue. Se si fosse avvicinato abbastanza ai cacciatori, sapeva di poterli riconoscere a olfatto.

A