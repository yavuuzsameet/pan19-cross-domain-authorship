cui lui francamente non voleva pensare. Così l’unico rimasto era Derek.

Il che aveva senso: aveva già cercato di ritornare all’hotel quando la festa era solo agli inizi. Ora che tutti stavano iniziando a essere troppo stanchi per continuare agli stessi livelli, era ancora più probabile che fosse tornato in territorio familiare.

Così percorse da solo lo stretto sentiero che conduceva all’hotel – che in realtà consisteva per lo più di un gruppo di bungalow; il luogo perfetto per una conferenza tra licantropi, nel bel mezzo della natura selvaggia californiana. Era davvero stata un’ottima decisione e Stiles doveva ammettere che, a parte tutte le sue preoccupazioni, era felice che fossero venuti.

Per il momento, comunque.

La porta del bungalow di Derek era spalancata, il che poteva rivelarsi sia un buon segno che l’indizio di una catastrofe. A ogni modo, Stiles prese un respiro profondo ed entrò.

Dentro trovò Derek. Nudo.

Dannati licantropi…

Chiuse la porta dietro di sé, attirando l’attenzione dell’altro, precedentemente assorto nella contemplazione del caminetto a gas, davanti al quale si era raggomitolato. Invece dell’espressione melanconica che si era aspettato, però, ne vide una rilassata.

“Stiles!” disse, sollevando lo sguardo si di lui con un sorriso ampio e compiaciuto.

“Oh mio Dio, stai sorridendo!” esclamò lui, fissandolo.

“Già…” mormorò Derek con tono sognante, sollevando le dita per toccarsi le labbra incurvate. Le sue palpebre però erano un po’ appesantite, rendendo quel sorriso accecante non solo attraente, ma sensuale da morire. Sentì una scintilla di eccitazione nell’addome quando quello sollevò di nuovo lo sguardo su di lui e disse: “Sei qui.”

Schiuse la bocca per rispondere, ma poi ci ripensò, perché Derek si stava alzando in piedi con movimenti impacciati e gli si stava avvicinando e no, Stiles sarebbe stato un perfetto gentiluomo e non avrebbe guardato in basso!

“Ehi, calma ragazzone,” disse, posandogli le mani sulle spalle per tenerlo in equilibrio quando Derek barcollò, per poi appoggiarsi pesantemente sul corpo di Stiles, posandovi sopra tutta la sua massa considerevole.

“Stiles,” mormorò di nuovo con voce calda, dicendo il suo nome come una carezza. “Sei venuto.”

Lui sospirò, dando delle pacche gentili alle sue spalle nude e rispondendo: “Certo che sì.”

Quello emise un suono compiaciuto, abbracciandolo più stretto e passando le grandi mani sulla sua schiena e sui fianchi in un modo che sembrava andare oltre l’affetto dato dall’ubriachezza.

“Vieni sempre per me,” aggiunse con voce bassa e roca.

“Già!” squittì lui, immobilizzandosi al suo tocco e cercando d’ignorare il doppio senso delle parole e il solido calore che era il corpo di Derek premuto contro di sé.

Quello allentò la presa, raddrizzandosi lentamente per guardarlo in viso. Strinse gli occhi guardando i suoi e sollevò una mano per toccargli la bocca. “Non sei ubriaco.”

“No,” confermò, lanciandogli un’occhiata sprezzante, “tu hai bevuto abbastanza per entrambi.”

Derek emise uno sbuffo divertito e fece un suono di disapprovazione. “Dovresti essere ubriaco. È divertente!”

Lui non poté fare a meno di ridere con fare incredulo. “Mi hai davvero appena detto… Certo, perché sono io quello che ha bisogno di divertirsi di più.”

Quello aggrottò la fronte, ma l’effetto fu adorabile invece di minaccioso, perché i suoi occhi erano ancora arricciati per via del sorriso che non riusciva a nascondere e gli angoli della bocca erano troppo incurvati all’insù per costituire un vero e proprio Cipiglio alla Derek Hale DOC. Rinunciò qualche attimo dopo, rivolgendogli un ghigno malizioso e spingendogli piano la spalla.

“Dovresti essere ubriaco insieme a me,” affermò, incontrando di nuovo il suo sguardo nella luce fioca, che gli rendeva le iridi argentee.

Stiles rise con tono impacciato e leggermente isterico, mentre le dita dell’altro gli massaggiavano gentilmente la spalla. “Per quanto mi piacerebbe, a malapena riesco a stare dietro a questa situazione da sobrio,” borbottò, cercando di non ascoltare la parte del suo cervello che gli stava ricordando non-stop della nudità di Derek e che insisteva a immaginarsi loro due stesi sul tappeto, sbronzi e intenti a pomiciare.

Quello emise un altro suono di disaccordo, afferrandogli il colletto della T-shirt con una presa allentata e inclinando la testa, inspirando profondamente l’aria tra di loro e posando lo sguardo sulla bocca di Stiles.

Lui scostò velocemente lo sguardo e sospirò, imponendosi di sollevare una mano per afferrargli il polso e allontanarlo da sé, con l’intenzione di smorzare la situazione sul nascere come farebbe una persona decente. Ma l’altro non aveva intenzione di seguire il suo piano. La presa sulla sua spalla si strinse e i battiti del cuore di Stiles aumentarono in un attimo di panico, quando Derek cominciò ad avanzare: la sua statura e forza superiore unite alla determinazione causata dall’ubriachezza gli permisero facilmente di farlo indietreggiare di qualche passo, facendolo sbattere forte contro la parete.

Il cuore gli batteva forte e iniziava a mancargli l’aria mentre Derek inspirò di nuovo a fondo, per poi mordersi il labbro inferiore e guardarlo in modo pensoso e pericoloso. Stiles doveva davvero mettere fine a tutto ciò