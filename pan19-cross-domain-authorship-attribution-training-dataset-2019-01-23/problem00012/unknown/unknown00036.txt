l'è filata dopo aver scoperto che non eri pronto a vivere la vita con lei come vampiro vegano. Come si chiamava? Vivian? Megan? No, Vivian era quella che aveva deciso di passare il resto della vita con te in un parco divertimenti bloccato nel tempo. Megan. Si chiamava Megan.» E Stiles potrebbe continuare, davvero, ma qualcuno la pensa altrimenti.Derek il Magnifico fa un passo avanti e gli invade lo spazio vitale, monopolizzando la sua attenzione: «Sta' zitto.»Incredibile ma vero, Stiles obbedisce.–Derek non gli sta antipatico, davvero. Il fatto è che nei suoi sogni, per quanto si sia sforzato di pensare che sia "un tizio a posto", Derek tenta di ucciderlo ogni volta. Poi c'è quel dettaglio dove compare di tanto in tanto nelle loro stanze d'albergo, perché sì, lui e Scott hanno ripreso come nulla fosse successo. Comunque, c'è da dire che Stiles ogni tanto vorrebbe dirgli di scegliere la sedia davanti al letto di Scott, non quella davanti al suo; oppure di sedersi ai piedi di quello di Scott, non rimanere come un avvoltoio sulla sponda, svegliando Stiles puntualmente alle sette con uno scossone ai piedi. Che è terrificante. Specie se la vita di una persona è praticamente morte, caccia al cattivo e distruzione.Ha cercato di spiegarglielo più di una volta. Ha tentato anche quella mattina. E indovina un po' con cosa se ne esce mister Simpatia?«Dovete dormire al massimo otto ore, o passerete tutta la giornata con la testa da un'altra parte.» Cruccio incluso nella paternale. La vita di Stiles è così 
bella
.«Dove l'ha letta questa?» chiede, sapendo già che la risposta non gli piacerà.Derek fa un cenno verso il portatile che 
non era
 sul letto di Stiles quando si era addormentato. «Avevi ragione, internet ha molte risposte.»Stiles ha bisogno di un attimo per accettare quello che ha appena sentito. Nel frattempo, Scott dorme come un angioletto a meno di due metri da loro. E russa. Stiles può quasi sentirlo dire "io non russo" con ogni 
inspirazione silenziosa
 che fa. Ha provato a fargli mettere quei cerotti di cui parlano in tv, ma per un qualche oscuro motivo Scott ne è allergico. La classica fortuna di Stiles. A che stava pensando?Torna a guardare Derek e quello lo sta fissando con una certa insistenza. La 
sua
 insistenza, come ormai Stiles si trova a considerarla. Nessuno fissa come Derek, neppure Jackson, il che è tutto dire.«Cosa?»«Vengo con te, questa volta» risponde l'altro con tono piatto. Inflessioni? Cosa sono? Emozioni, poi? Orrore. Io sono Derek, uno dei Cloni di Guerre Stellari, e sconfiggerò i miei nemici con la potenza della mia aria accigliata. «Stiles?»Colazione. «Sì, okay. Ti gireresti? Sono in mutande.» Gli fa cenno con un dito, sperando che l'altro comprenda, 
almeno stavolta
. Derek corruccia lo sguardo, piegandosi leggermente, quasi volesse sbirciare sotto le coperte di Stiles, che comincia ad essere a disagio. E vorrebbe coprirsi con le braccia al petto, ma non lo farà, perché non è una verginella pudica. Anche se è vergine. Tecnicamente. Che importa? Almeno Derek si è girato.Ah, giusto, vestirsi.–Quella è solo una delle tante stranezze del loro nuovo "migliore amico". In cima alla lista c'è la volontà di non dire a Stiles 
cos'è
 a meno che lui non glielo chieda esplicitamente. È una cosa che Stiles non sopporta. Poteva anche presentarsi più in avanti con qualche amico, allora, se gli urtava tanto i nervi rivelare ad un povero, comune essere umano i suoi natali. Stiles si è anche preso la briga di googlarlo e cercarlo su facebook, ma non ha trovato nulla. Nemmeno su MySpace.«Perché non glielo chiedi e basta?» osserva un giorno Scott, da bravo maestro nella via del 
Semplice e Pratico
.Sbuffa, scuotendo il capo ed entrando in Twitter, credendo nel mito secondo il quale chi non sta su Facebook sta lì. «Non puoi capire. È una guerra, uno scontro di ideali. Come la Guerra Fredda, ma ridotta solo a me e a Mister Chiedi-e-forse-ti-sarà-dato.»–Attendere in silenzio nella jeep non è tra le cose preferite di Stiles, non quando Scott e Allison sono là fuori a fare la coppietta felice ad una festa di gala. Che a quella festa ci sia anche uno stupido mutaforma pronto ad uccidere è un altro discorso. Stiles avrebbe favorito volentieri del buffet gratis. È un po' stanco di mangiare cibo in scatola, ha voglia di qualcosa di 
vero
 e nessuno lo avrebbe preso per un teppista se si fosse presentato nella sala, grazie tante. Avere la testa rasata non equivale ad essere un malvivente.Con un sospiro, poggia il braccio al volante, sbirciando verso le finestre illuminate da una calda luce gialla. Sono invitanti. Dio, il suo unico desiderio è entrare lì e rubare qualche tartina. La mano è sulla maniglia prima ancora che il pensiero si sia concluso nella sua mente.«Ti hanno detto di rimanere qui» commenta Derek dal nulla, facendogli prendere un colpo