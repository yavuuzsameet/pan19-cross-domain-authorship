è già troppo? In realtà, c’è la possibilità che lui stia solo infastidendo a morte Derek, e non sa nemmeno se al suo amico-di-messaggi-ai-limiti-di-un-ossessione piacciono i ragazzi.

Stiles grugnisce di frustrazione e va distrattamente alla ricerca di un posto a sedere. Sta cercando di non rimproverare se stesso troppo duramente con un dialogo interiore – è stata solo una proposta innocente, non è che abbiano un flirt in corso. Derek non ha tagliato i ponti con lui, né si è completamente tirato indietro davanti all’idea di stare nelle sue vicinanze o davanti al fatto che Stiles vorrebbe, tipo, passare alla presenza fisica. Probabilmente sta avendo una classica reazione esagerata alla Stilinski.

Vorrebbe solo che qualcuno lo facesse capire alla turbolenza che c’è nel suo stomaco.

Ovviamente, come ciliegina sulla torta di quella situazione, l’unico spazio vuoto per studiare è accanto al Signor Bellissimo Pensiero Depresso, che rotea gli occhi e scrolla le spalle risentito quando Stiles si avvicina alla sedia libera. Evidentemente la gioia di prima per la Ciambella Gratis si è esaurita.

L’umore di Stiles è ufficialmente diventato acido, e perfino gli sguardi minacciosi che Axe L’Istinto Di Un Uomo gli rivolge quando lui sparpaglia le sue cose per tutto il tavolo non lo intimidiscono così tanto. Quel tipo deve farsene una ragione, quello è uno spazio pubblico.

Se per un paio di volte lottano in maniera infantile spingendo avanti e indietro l’astuccio degli occhiali di Stiles e per distrazione Stiles sbatte il ginocchio contro il suo sotto il tavolo, è assolutamente colpa di Copertina Di Un Harmony.

Stiles reprime la sensazione di soddisfazione che prova ogni volta che il tipo lo guarda male dopo che ha fatto scoppiare un palloncino fatto con la gomma da masticare, o dopo che accidentalmente la penna gli è scappata mentre se la rigirava fra le dita ed è volata via fermandosi solo quando è venuta in contatto con l’oggetto inamovibile che è la spalla di Colosso Fico.

Già, è diventato una palla di energia agitata; l’intera faccenda dei segnali poco chiari e il nervosismo per la situazione con Derek si stanno manifestando nello sfogare la sua frustrazione su Tipo della Biblioteca. È una cosa in stile ‘tirare le trecce all’asilo’, ovvio, ma se c’è qualcosa in cui Stiles eccelle è infastidire a morte e allontanare le persone ignare che s’imbattono in lui. Ridà fiducia al suo ego sapere che almeno in questo caso, con questo tizio, lo sta facendo di proposito.

 

...

 

Gli esami sono un inferno come previsto, ma ciò che gli fa superare la settimana è il fatto che Scott arriverà giusto in tempo per assistere al concerto al Break In, e Stiles ha seriamente bisogno di passare del tempo tra fratelli.

Derek, che sembra aver stranamente glissato sul modo in cui si è chiuso a riccio di colpo, è tornato a rispondere ai messaggi di Stiles ogni volta che ne ha tempo. Non è mai lui a iniziare la conversazione, ma il fatto che stiano continuando a parlare è già abbastanza, giusto?

Probabilmente è meglio non fare domande.

Prima che se ne renda conto, Scott l’assalta abbracciandolo e offrendogli di comprargli ‘un hamburger grosso quanto la tua fottuta testa, amico, non mangio da, tipo, sette anni, andiamo a cercare un posto dove mangiare’, prima di iniziare il programma.

È sempre la stessa cosa: anche se ha Lydia, Boyd e degli amici a lezione, nessuno riesce a farlo sentire del tutto se stesso come fa Scott.

Si aggiornano su quello che stanno facendo mentre mandano giù una quantità eccessiva di cibo – beh, per quanto possano aver bisogno di aggiornarsi, visto che si parlano ogni giorno – quando Scott lancia un’occhiata di sottecchi al cellulare di Stiles.

"Stai guardando quella cosa come se potesse, tipo, esplodere o una cosa del genere. Che succede?"

Stiles smette di masticare.

"Sto aspettando di mollarti per andare a un appuntamento per far sesso con qualcuno. Tanto saprai cavartela stanotte da solo, no?"

Scott si mostra offeso prima di carpire la nota di sarcasmo che ormai dovrebbe saper riconoscere da tempo.

"No, sul serio. Che succede?"

"Niente," dice innocentemente, "sto solo… aspettando notizie da qualcuno."

"Derek, quel tipo per cui stai praticamente scrivendo delle canzoni d’amore smielate in stile Anni Novanta?"

Stiles riesce a mostrarsi indignato anche se ha della lattuga che gli pende dalla bocca. "Andiamo, non è così."

"È assolutamente così. Pensavo che quando si trattasse di due ragazzi ci fossero meno sospiri e sguardi sognanti nel mezzo…" Gli rivolge uno sguardo sardonico. "Ma non se si tratta di te."

"Proprio tu non dovresti parlarne, Signor ‘Allison è la mia anima gemella anche se l’ho incontrata solo una settimana fa’."

Scott sorride anche se sembra vergognarsi un po’. "Almeno io Allison l’ho incontrata sul serio. E lei è…" Sospira.

"Oh, lascia stare la semantica, coglione."

"Ma almeno sai il suo cognome?"

Stiles picchietta distrattamente le sue patatine fritte. "Finora non è un argomento che è saltato fuori."

Lo sguardo che gli rivolge Scott è a metà strada fra l’allarmato e