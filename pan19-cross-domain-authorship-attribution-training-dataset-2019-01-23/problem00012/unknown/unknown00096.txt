sette giorni e farla svanire una volta per tutte.

Il movimento dei fianchi di entrambi non è mai cessato, si è solo fatto così estenuante che i pochi scatti un po’ più secchi e svelti sono quasi dolorosi.

Stiles emerge dal bacio mordendosi un labbro. Si sente in apnea e ha la testa vuota, leggera come un palloncino pieno d’elio.

Derek ha ancora gli occhi chiusi, le mani sulla sua schiena, il fiato un po’ corto. Stiles lo trova bellissimo e gli viene da sospirare come una ragazzina. Si trattiene a stento, specie quando Derek solleva piano le palpebre e lo fissa con quella che sembra timidezza. Sul serio? Possibile che non lo sappia che uno come lui non può fare gli occhioni da cerbiatto perché è proibito dalla Convenzione di Ginevra? È la cosa più sleale dell’universo.

Stiles fa giusto in tempo a pensarlo e sta per sparare una qualche stronzata che rompa l’incantesimo e lo riporti con i piedi per terra, e invece Derek preme la fronte sulla sua, inspira per l’ennesima volta, e poi sorride.

«Ti amo» dice, e il cuore di Stiles perde un battito e sembra volersi fermare. In compenso quando riparte corre così svelto che potrebbe esplodere. E Derek è in grado di sentirlo. «Non ce la facevo più a starti lontano.» La voce di Derek è bassa e un po’ roca, ma il tono è netto e privo di esitazioni. «Un altro giorno e sarei ammattito. Sarei morto di mal di testa pur di poterti toccare.»

Stiles ci mette un attimo prima di rendersi conto che lo sta stringendo con troppa forza e che gli ha appena dato dello scemo.

«Anche io» ammette, riferendosi sia al diventare pazzo, sia al fatto che è innamorato perso di Derek. Ammetterlo è più facile di quanto avrebbe mai immaginato, perché è vero e perché tutte le sue ansie sono sparite, ingoiate da una felicità così euforica che lo fa sentire un po’ sciocco, soprattutto quando il sorriso di Derek si allarga al punto da diventare pressoché abbagliante.

Stiles vorrebbe giurargli che non farà mai più una cazzata come quella che ha combinato con l’aconito, o nient’altro che possa separarli o tenerli lontani, però è troppo impegnato a baciarlo di nuovo. E poi sarebbe una bugia bella grossa, perfino per i suoi standard. Certo che si ficcherà di nuovo nei guai, lo fa di continuo e, se pure non volesse, fare parte di un branco che vive a Beacon Hills e stare fuori dai guai sono due concetti troppo antitetici per poter coesistere. Pazienza, qualunque casino - più o meno tremendo - gli riservi il futuro ora sa fino a che punto Derek è disposto a stargli accanto e ad aspettarlo se dovesse essere necessario. Per il momento tutto il resto non ha la minima importanza.

4.

 

La tv è accesa in sottofondo, anche se né Stiles né Derek la stanno guardando. A quell’ora, in ogni caso, non ci sarebbe nulla di interessante. É l’orario in cui i programmi sono pensati per intrattenere i pensionati o le famigliole felici la cui esistenza consiste in una routine serena e un po’ monotona.

Stiles quel tipo di vita non l’ha mai fatta, neppure prima che il suo migliore amico venisse morso da un Lupo Mannaro e tutto il mondo finisse sottosopra.

In quel preciso istante, però, non ha motivo di desiderare un’esistenza diversa. É stravaccato sul divano, con Derek semidisteso addosso e, grazie tante, sta benissimo così, non ha nulla su cui recriminare. Anzi, si sente vagamente esaltato perché la serata poteva essere un tremendo disastro e invece è andata alla grande e promette di concludersi perfino meglio.

Quando suo padre è rincasato in anticipo e li ha trovati sotto casa, ancora seduti nella macchina di Derek, parcheggiata nel vialetto d’ingresso, Stiles si è chiesto se li avesse visti baciarsi e che reazione doveva aspettarsi. Era pronto a tutto, ma lo Sceriffo pare aver pensato che Derek stava riaccompagnando suo figlio a casa dopo una riunione di branco e li ha spiazzati entrambi sfoderando il suo sorriso più amichevole e invitando Derek a cena.

«Già che sei qui» ha detto e, davanti al tentativo di Derek di rifiutare garbatamente, ha insistito con un paio di battute così disarmanti che alla fine Derek si è arreso.

Stiles sa di non essere stato il solo che all’inizio era terribilmente sulle spine, ma è andato tutto a meraviglia. Suo padre ha rotto il ghiaccio mettendosi a parlare dei Lakers – buffo che sapesse che l’argomento basket avrebbe funzionato, Stiles non l’aveva mai sentito discuterne prima – Derek ha abboccato all’amo e tutto è filato incredibilmente liscio.

Uscendo per un turno notturno straordinario, lo Sceriffo non ha nemmeno domandato se Derek si sarebbe trattenuto oltre, ha solo detto che era stato un piacere e poi è filato via agitando le chiavi della macchina.

Stiles naturalmente si è chiesto se quell’atteggiamento significa che suo padre ha capito tutto. Non è improbabile, semmai la sua è una reazione che Stiles non si aspettava. Se davvero lo Sceriffo sa che lui e Derek stanno insieme e ha deciso di dimostrare in questo modo il suo consenso, Stiles non può che esserne sollevato. Però non