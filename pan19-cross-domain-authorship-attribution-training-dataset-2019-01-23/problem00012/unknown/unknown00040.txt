di restarci, ecco. E forse, ma solo forse, vorrebbe che si aprisse una voragine sotto la seggiola rossa di Keyla e che la inghiottisse. E non è affatto perché sta ridendo insieme a Stiles e i loro nasi si sono quasi sfiorati. Affatto. Semplicemente... se sparisse da lì, all'istante possibilmente, Derek avrebbe la vita un po' più semplice e riuscirebbe a superare quel che resta dell'intervista indenne e senza rischiare un altro, ennesimo, arresto cardiaco. Possibilmente senza pensare a come sarebbe sentire quella risata far vibrare il petto di Stiles, magari contro il suo, magari al mattino, magari... magari sta pensando troppo. Dovrebbe decisamente smetterla.

 




III.




 

La prima volta che Derek e Stiles si parlano, non è imbarazzante, come si era tante volte immaginato Derek – perché sì, lo ha sognato e no, non lo ammetterà mai –, ma solo... confusa. Non è neanche corretto dire si parlano, perché alla fine l'unico a parlare è Stiles. Solo tre parole e una scrollata di spalle, come a togliersi un peso enorme di dosso. “È andata male”. Scrolla le spalle e sparge goccioline d'acqua sul pavimento chiaro del bordo piscina, i vestiti zuppi di pioggia e lo sguardo triste, perso nei riflessi opachi della luce dei lampioni sul pelo dell'acqua. E Derek non sa nemmeno di che parla, sa solo che quella sera pioveva, era solo e forse leggermente ubriaco e non sapeva dove andare e i suoi piedi l'avevano condotto alla piscina del campus. E poi era arrivato Stiles, camminando tutto storto e inciampando nei suoi stessi piedi, quasi cadendo in acqua. E ora sono lì, guardano in silenzio la luce riflettersi sull'acqua, creando giochi di colore affascinanti. E Derek non sa cosa dire, cosa fare. Perché vorrebbe dire a Stiles che va tutto bene, anche se non sa cosa sia successo, ma lui è così...  ha perso quello che fa di Stiles uno Stiles. È come spento. E a Derek fa male il cuore. Ma non può farci niente. Allora solo sta lì, affianco a lui, in silenzio, e aspetta non sa bene cosa. E poi Stiles lo guarda, alza lo sguardo dall'acqua come in trance, e lo fissa nel suo. E i suoi occhi sono talmente profondi che a Derek sembra di potercisi perdere. Ma è solo un istante. Poi Stiles sorride amaramente e gli volta le spalle. Va via, e Derek non ha la forza di fermarlo. Lo osserva allontanarsi per la stradina che riporta alle facoltà, il profilo delle sue spalle larghe, da nuotatore, sparire oltre la cortina di pioggia, fondendosi con le ombre della notte, lasciandolo lì da solo, a chiedersi cosa mai abbia fatto spegnere quella luce che tanto ama vedere negli occhi di Stiles.Ed è così, la prima volta che Stiles parla a Derek. Né imbarazzante, né comica, né straordinaria. È solo confusa, e in qualche modo triste. Si porta dietro un "è andata male" su Derek non sa che cosa, sussurrato  alla pioggia e a lui, senza aspettarsi una risposta. È silenziosa, la prima volta che Stiles parla a Derek. Silenziosa, confusa, e lascia Derek sul bordo di una piscina, sotto la pioggia, da solo, a cercare di frenare i battiti impazziti del suo cuore, al suono della voce di Stiles, e a cercare di non pensare alla sfumatura di tristezza e rassegnazione in quelle tre parole. 

 




IV.






 



La prima volta che Derek si rende conto dell'effettiva stupidità e idiozia di Stiles è, invece, imbarazzante. Tanto. È una di quelle volte in cui Derek vorrebbe solo sprofondare e cancellare il giorno in cui è andato a sbattere contro Stiles in mensa. Perché da allora èdiventato la sua ombra e, ogni tanto – ogni tanto spesso –, è fastidioso più di un granchio nelle mutande. E Derek ha una gran voglia di prenderlo per la nuca e sbattergli la testa sulla più vicina superficie solida. Ma poi si ricorda che lo ama, dopotutto, e che forse non èuna cosa tanto carina, sbattere la testa di qualcuno contro il muro. Anche se, su una scala da uno a Stiles, è irritante quanto dieci Stiles. E allora si limita ad alzare gli occhi al cielo, o fare finta di non esistere, cercando di ignorare la voce petulante di Stiles. La stessa che anche ora, nell'improvviso silenzio della sala mensa, potrebbe o non potrebbe starlo supplicando in tono lamentoso, piagnucolando quasi, di concedergli il suo corpo, saltando il pranzo perché "Derek, ti prego! Ne ho bisogno!". E, ovviamente, non puòchiederglielo quando arriva al tavolo, no. Deve urlarglielo da un capo all'altro della mensa, facendo sentire a tutto il campus la sua richiesta indecente. Perché è Stiles e non può fare a meno, di risultare socialmente imbarazzante in qualsiasi momento. E Derek vorrebbe davvero, ma davvero tanto, potergli semplicemente sbattere la testa contro qualcosa, di molto duro possibilmente, facendogli restare magari un livido a monito. E vorrebbe al contempo scomparire. Forse, se prega abbastanza, il pavimento a scacchi del refettorio lo inghiottirà. Ma poi, ancora una volta, si ricorda che certe cose non sono