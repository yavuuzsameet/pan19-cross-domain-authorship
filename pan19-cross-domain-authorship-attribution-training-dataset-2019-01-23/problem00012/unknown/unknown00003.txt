Stiles avvicinandosi con lentezza a lui. Lo osservò con attenzione e quando arrivò a un paio di passi da lui si fermò. “Non sei come me, comunque. Ma questo lo sapevi, non è vero? O non staresti cercando di farti aiutare proprio da Lydia con l'inganno.”

Il mannaro sbarrò gli occhi. “Sapevi di Lydia?”

Stiles scrollò le spalle. “Per qualche ragione sua nonna era piuttosto interessata al mio passato e al mio futuro. Era convinta che sarei stato importante per qualcosa e ha cercato più e più volte di contattarmi nonostante al tempo fossi dall'altro lato del velo.” fece una pausa e osservò per un istante Lydia, che si era sporta alla finestra della propria stanza e fissava il cortile. Per un momento credette che lo avesse anche notato, ma poi la ragazza scrollò la testa e risistemò la tenda.

L'attenzione di Stiles tornò su Peter, che lo fissò e lo lasciò continuare. “Immagino parlasse di ciò che sta accadendo adesso a Beacon Hills, ma al tempo mi sembrava solo una nonna preoccupata che la nipote non fosse sola ad affrontare un dono che sembra sempre più che altro una maledizione. Sono piuttosto certo che quello che stai tramando fosse parte delle sue preoccupazioni.”

Peter, nonostante fosse ancora piuttosto etereo, parve irrigidirsi. “Hai intenzione di fermarmi?”

Stiles ci pensò per qualche istante, dandogli quasi l'impressione di star valutando la cosa quando in realtà voleva solo lasciare il mannaro sulle spine ancora per un po'. “No.”

Peter finse di non essere stupito, ma Stiles lo vide rilassarsi e allo stesso tempo forzarsi a non sorridere.

“Te l'ho detto, non sei come me Peter. Non sei bloccato nel limbo, ma non sei neppure in grado di andare nella luce. In realtà, sei il fantasma meno morto che abbia visto nella mia non-vita...” finì Stiles trattenendo una risata.

“La fortuna è stata dalla mia parte. Mordere Lydia non era nei miei programmi, ma è successo. Se non fosse stato per quel morso, non avrei una possibilità di tornare tra i vivi ora.”

Stiles sospirò amareggiato. “Sarà un bel trauma per Lydia, ma è ciò che va fatto. Forse dovrei convincere in qualche modo Deaton a parlarle. Suo nonna aveva ragione, qualcuno dovrebbe insegnarle a controllare il suo dono; una banshee fuori controllo non è una cosa divertente. Potrebbe attirare senza volerlo parecchia desolazione su Beacon Hills.”

“Sembri sapere parecchio sul sovrannaturale.” Non era una domanda, ma Peter era il tipo che non chiedeva, dava solo per scontato che gli spiegassi come stavano le cose quando insinuava qualcosa su un qualsiasi argomento che ti riguardasse.

“Trecento anni sono tanti. A volte mi annoio abbastanza da voler passare del tempo a leggere libri di magia. Ed è piuttosto divertente infestare biblioteche e vecchi castelli.”

Peter sogghignò. “Perlomeno il tuo essere intelligente e sarcastico non erano solo un'illusione.”

Stiles ridacchiò. “No, la mia mirabolante personalità è vera al 100%.”

Rimasero in silenzio per qualche istante. “Non lo dirò a nessuno.” aggiunse poi Peter con tono quasi serio.

Stiles lo fissò perplesso, fingendosi confuso. “Cosa? Che sono morto e tutto ciò che vedono e pensano di sapere di me è un'illusione? PFT, certo. Sono sicuro che crederanno ad un ex assassino appena ritornato in vita grazie ad un inganno.” esclamò sarcastico. “E comunque chi ti dice che ti ricorderai di tutto ciò quando tornerai? Sono piuttosto abile con le illusioni e mascherare un ricordo è più semplice di quel che si pensi, un po' come crearne dal nulla.”

Peter sorrise di nuovo in modo quasi inquietante. Stiles lo avrebbe quasi temuto, se solo avesse avuto qualcosa da perdere. “Quando morirò davvero vieni a trovarmi. La luce non mi è mai particolarmente piaciuta e qualcosa mi dice che stare nel limbo con te comunque sarebbe un modo migliore in cui passare il resto dell'eternità.”

Stiles tornò serio e rimase in silenzio per un istante, studiandogli il viso come se fosse il mistero più affascinante su cui avesse posato i proprio occhi; poi sorrise malinconico infilandosi le mani nella tasche e facendo un passo indietro. “Ne riparleremo quando sarai morto davvero.” aggiunse, pronto ad andarsene.

Peter gli si avvicinò all'improvviso e tentò di poggiargli una mano sulla spalla per trattenerlo. Stiles rise quando le sue dita gli passarono attraverso. “Devi volerlo davvero e devo volerlo anche io perché tu ci riesca.” spiegò solo con un sorriso sulle labbra.

Il mannaro ci riprovò di nuovo con più lentezza e fissandolo intensamente, e stavolta la sua mano rimase poggiata sulla spalla di Stiles, che dovette a malapena prestare attenzione per rendere possibile quel tocco.

Era un sensazione strana, ma non era la prima volta che uno spirito lo toccava. Eppure sembrava diverso, più caldo di qualsiasi altro contatto avesse avuto in precedenza con altri non-morti. Forse era solo perché Peter non era davvero uno di loro, perché in fondo era più legato ai vivi che ai morti.

“Sono un uomo di parola.” disse Peter attirando di nuovo la sua attenzione.

Stiles sogghignò, nascondendosi dietro l'unica arma di cui ancora disponeva. “Sei un uomo che sa manipolare le parole, vorrai dire.”