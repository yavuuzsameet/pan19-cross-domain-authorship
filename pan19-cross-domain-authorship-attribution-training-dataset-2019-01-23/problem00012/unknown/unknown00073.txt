.” aggiunse Derek continuando ad occuparsi del bacon, che rosolava vivace nella padella.

Stiles ubbidì e per i successivi venti minuti riuscì ad evitare di combinare disastri irreparabili (escluso l'aver fatto quasi cadere sul suo piede sinistro il coltello con cui stava facendo a fette i pomodori mentre minacciava Derek che aveva criticato lo spessore delle suddette fette). La seconda teglia di muffin era uscita dal forno e si raffreddava, mentre Derek tagliava quelli della prima e li farciva con maionese, bacon, pomodoro e lattuga, impilandoli ordinatamente su un piatto. Stiles aveva provato a rubarne uno solo una volta, ma dopo aver ricevuto un colpo con il piatto del coltello con cui Derek stava spalmando la maionese, aveva rinunciato (o meglio, si era accontentato di una fetta di pomodoro, per cui Derek borbottò comunque di non mangiare gli ingredienti dei sandwich).

Appena i muffin-sandwich furono pronti, Derek e Stiles si spostarono in salotto insieme ad un paio di lattine di cola e la ciotola con i popcorn che Stiles aveva abbandonato poco prima. Stiles aveva già in mente una selezione di film horror, ma decise che per iniziare in bellezza avrebbe scelto qualcosa di vagamente a tema natalizio.

Non ci volle molto perchè l'espressione costipata di Derek facesse quasi strozzare Stiles tra un boccone e l'altro; non sarebbe neppure stata una morte spiacevole, perchè i sandwich, nonostante fossero improvvisati con ingredienti di qualità non delle migliori, erano deliziosi.

“Horror di bassa lega è un eufemismo.” borbottò Derek passandogli la cola.

“Avanti, dagli una possibilità. Ci sono delle parti che fanno ridere per quanto sono stupide.” rispose quando riuscì di nuovo a respirare normalmente.

“L'unica cosa certa è che, se questa è la tua idea di film natalizio, hai più problemi al cervello di quel che credevo.”

Stiles rise di cuore. “Oh, avanti, non puoi dire che la scena col Babbo Natale maniaco sessuale non sprigioni la vera magia del Natale!”

L'espressione sulla faccia di Derek fece solo scoppiare a ridere di nuovo Stiles. Decisamente l'obiettivo per la serata era riuscire a vedere il più possibile quell'espressione!

“Stiles, il nonno della protagonista è anche suo padre. Come è venuto in mente a chi ha scritto questa roba che sarebbe stata una buona idea?”

“Concordo, non è una buona idea, è un'idea GENIALE!” lo prese in giro, guadagnandosi una gomitata al fianco.

“Certo, un'idea geniale come quella dei neo nazisti e l'ibrido con la vergine e il mostro. Arg, questa roba è pura spazzatura scritta durante un brainstorming fatto sotto gli effetti di acidi. E quel pupazzo che usano come mostro è ridicolo perfino per un film così vecchio.”

“Derek, hai mai visto la tua faccia in uno specchio quando sei trasformato?” lo stuzzicò.

In risposta l'Alpha lo fissò per qualche secondo, lasciando l'iride colorarsi di rosso. “Ti apro in due la gola. Con i denti.” disse prima di mordere l'aria vicino all'orecchio di Stiles. Il sorrisino che c'era sulle labbra di Derek, comunque, fece sorridere anche Stiles, che sapeva perfettamente quanto ormai quella frase fosse diventata quasi una inside joke tra di loro.

Alla fine del film, Stiles rideva come un pazzo all'espressione di Derek, che sembrava urlare a gran voce “sono seri?”. Stava ancora ridendo quando il mannaro si alzò per andare in cucina col piatto e la ciotola dei popcorn ormai vuoti, per tornare qualche minuto dopo con le tazze di eggnog e una nuova porzione di popcorn, mentre Stiles sceglieva il secondo film.

“Mi auguro che questo sia un po' più decente.” borbottò solo sedendosi e passandogli una delle tazze.

Stiles sogghignò. “Il finale ti piacerà da morire.”

Al primo sorso di eggnog ancora tiepido, Stiles emise un gemito di piacere. “Oh mio Dio, ho trovato il Paradiso.” aggiunse prima di prendere un altro lungo sorso.

“Non ti consiglio di berne troppo. La ricetta di Laura è sempre stata particolarmente alcolica.”

Stiles lo fissò abbassando la tazza. “Usi sempre la sua ricetta?”

Derek annuì bevendo tranquillamente. “Sono piccole tradizioni che mantengo. Come la colazione con le uova, il bacon e i muffin salati secondo la ricetta di mia madre.”

Stiles giocherellò con la tazza, prestando però attenzione a non versare neppure una goccia di liquido. “Sì, so cosa intendi. Io e mio padre per Natale aggiungiamo ogni anno un solo addobbo nuovo sull'albero; mia madre odiava spendere soldi per una cosa che sarebbe stata a decorare la casa solo per qualche settimana. Preferiva risparmiare per fare regali più belli. E c'era una regola precisa sul non aprire alcun regalo prima di aver fatto colazione la mattina di Natale.”

Calò il silenzio per qualche secondo, prima che Derek gli poggiasse una mano sul ginocchio.

“Vediamo il film?”

Stiles annuì appena.

“Oddio, Stiles, davvero?! QUESTO?! Vuoi farmi vedere questo?!” chiese Derek appena il film iniziò. Stiles riprese a ridere immediatamente, la conversazione di pochi istanti prima ormai alle loro spalle.

 

***** 

Dopo aver visto un altro paio di film uno più assurdo dell'altro (tra squali volanti, streghe goblin e zombie improbabili),