folle negli occhi, sospettava che fosse pronta a sparare prima e fare domande poi. Notò il riflesso di una lama, accanto alla pistola sistemata sul fianco: era preparata a tutto. Non dubitava che avesse le armi giuste per ferirlo – per non parlare della voglia. Anzi, non si sarebbe sorpreso se Kate gli avesse sparato a prescindere dal luogo e momento in cui si trovavano. Sapeva cosa fosse; conosceva anche Cora. E avrebbe di certo ucciso a bruciapelo sua sorella, dopo quello che era successo in Argentina venti anni fa. A ogni modo, era estremamente grato della fortuna che Pip gli aveva prestato e dell’avvertimento che probabilmente gli aveva salvato la vita.

Ora più che mai, però, sperava che gliene fosse rimasta abbastanza per trovare Stiles. L’incubo poteva avere un aspetto innocuo, ma sottovalutare Kate o un Argent qualsiasi avrebbe portato solo guai. Dopo che se ne furono andati, quando finalmente riuscì a rilassarsi abbastanza da sentire di nuovo il dolce richiamo della melodia, invitandolo ad addentrarsi nella notte, salì i gradini e riprese il cammino. Fortunatamente la direzione in cui era attratto era del tutto opposta a quella presa dai cacciatori, ma l’incontro l’aveva reso ancora più certo della necessità di trovare Stiles.

La musica iniziò ad aumentare d’intensità, a scivolargli tra i pensieri in modo più vivido, e Derek si chiese quanta fortuna fosse stata infusa nella moneta che aveva in tasca… E se il coinvolgimento e le opinioni di Pip fossero più forti di quanto non avesse dato a vedere. Non ne sarebbe sorpreso. La conosceva da troppo tempo per pensare davvero che si limitasse a fare da spettatrice, per quanto insistesse di limitarsi a osservare. Non aveva mai conosciuto un leprecauno che riuscisse a resistere alla tentazione d’impicciarsi in un modo o nell’altro negli affari altrui.

Ma, per ora, quello non era importante. Quello che contava era seguire la melodia che l’avrebbe portato a Stiles, o così sperava.

Non mancò molto che il suono di musica reale coprì il richiamo della fortuna, trapelando a sprazzi dalla porta di un night club che rimaneva aperta abbastanza per fare entrare dei clienti, per poi richiudersi. Ora sapeva qual era la sua destinazione. Era un locale popolare, lo conosceva per reputazione, tramite i rapporti che venivano redatti con regolarità e che avevano una connessione o un’altra con questo posto. Giovani, spericolati e predatori di ogni genere venivano qui quotidianamente, ma in una notte come questa arrivavano a frotte. La luna era gonfia nel cielo, sembrava che stesse per scoppiare. Nell’aria c’era un’energia particolare, un’impazienza avvertita implicitamente con ogni respiro sia dagli umani sia dai fae.

Bastò a fargli sfoderare il distintivo, superando la coda a cui avrebbe dovuto unirsi per entrare. Ma d’altronde, tecnicamente stava seguendo un sospettato, nonostante non avesse intenzione di arrestarlo, andando contro alla legge umana. Entrò dietro a un gruppo di ragazze, che chiacchieravano per l’emozione e le aspettative che affidavano a quest’uscita, attraversando l’atrio e arrivando al night vero e proprio, per poi dirigersi subito verso il bar.

Derek invece si spostò verso la pista da ballo.

L’energia nel locale era positiva, un pulsare lento e sensuale sotto al ritmo più elevato della musica dance che vibrava nell’aria. Il suo lupo brontolò per l’impazienza, fiutando il richiamo degli istinti di caccia e di accoppiamento ispirati dalla folla di umani che s’intrecciavano gli uni agli altri, benché fossero impulsi distinti. Si sentiva come una pietra scura sul fondo di uno stagno che guardava le increspature dell’acqua: un intruso che si apriva un varco tra i bagliori delle lucciole che gli danzavano attorno, riflettendosi sull’acqua senza però toccarlo. Perché c’era qualcosa che lo attirava tra la calca, spingendolo ad addentrarsi tra i corpi che ballavano. Una tensione familiare che gli strinse la gola.

Tutto ebbe improvvisamente senso quando un gruppo si spostò e il mare di persone si aprì brevemente, abbastanza per scorgerlo. Stiles stava ballando, seguendo il ritmo della musica con movimenti sinuosi, accentuati dalla forza implacabile che fluiva sotto la sua pelle. Aveva gli occhi chiusi e la testa inclinata all’indietro, le labbra lievemente schiuse mentre si muoveva allo stesso ritmo della folla, galleggiando sull’energia che gli vorticava attorno.

Derek non aveva imparato abbastanza sugli incubi da sapere se potessero avvertire l’energia sessuale in quel modo, ma sospettava di sì, data l’espressione di pura estasi sul suo viso mentre si muoveva. Non era esattamente solo: le persone attorno a Stiles erano consapevoli della sua presenza, osservandolo con ammirazione e ballando in armonia con lui. Ma nessuno di loro stava ballando con lui.

I suoi vestiti lasciavano ben poco all’immaginazione: jeans attillati e a vita bassa, con una canottiera color rosso sangue larga e incrociata sulla schiena. Quello che colpiva di più non era il colore o la foggia, ma quello che rivelava. Derek si spostò, rimanendo al limitare delle persone in pista, per riuscire a vedere meglio la schiena di Stiles e il tatuaggio che la copriva, partendo dalle spalle fino alle reni, scomparendo sotto l’orlo dei jeans.

Ali.

Non erano le tipiche ali piumate