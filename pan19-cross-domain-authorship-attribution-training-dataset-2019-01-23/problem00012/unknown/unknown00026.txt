



Remember You Only On Dark Days





xa flower knows, when its butterfly will return,
  
and if the 
moon
 walks out, the sky will understand;

but now it hurts, to watch you leave so soon,

when I don't know, if you will ever come back


 

 

Non c'è un preciso momento. A volte accade e basta.Magari sei in camera tua, mentre guardi distrattamente fuori dalla finestra e succede. Per un secondo credi di vederlo, lì appoggiato alla ringhiera con il suo solito sguardo burbero.Ecco così all'improvviso. Quasi senza senso.Ti ricordi di lui nei momenti più improbabili, ti ricordi di lui sempre.

Non è come se ti mancasse, no davvero, è più come una sensazione dolceamara proprio lì nel petto, vicino al cuore.

La foresta, il modo in cui il suo sguardo si è posato su di te proprio un secondo prima di partire, la pioggia battente sul finestrino della macchina, e poi ecco quel sorriso così raro che facevi quasi finta di non notare per farlo durare un pochino più a lungo.

Ci pensi, e neanche te ne accorgi. Piccoli flash veloci dal sapore praticamente incosistente e no, non ti manca però duole comunque. Solo un po', solo il giusto.

E non dovrebbe essere così perchè, dannazione, agli altri proprio non importa. A lui proprio non importa. Nemmeno vi fidavate l'uno dell'altro, voi due (e poi ancora, lo sai che ti fidavi; ti fidavi sempre).

A volte accade e quasi non fa male.

A volte quasi non c'è.

È un dolore così tiepido che ignorarlo è semplice, veloce, giusto. Sano.

Poi però ci sono le altre, di volte.

Quelle dove fuori fa freddo. Quando è buio e non distingui la tua ombra dal manto oscuro della notte. I giorni in cui il paese dove sei nato e cresciuto ti sembra straniero e il tuo cuore è chissà dove, lontano miglia e miglia, con una persona che nemmeno si è resa conto di possederlo.

In quei giorni, dove il buio e il freddo e l'oscurità non sono solo fuori ma anche dentro di te, in quei giorni, lo fai.

Va bene, ti dici, è okay.

In quei giorni, non è per caso.

In quei giorni, ti permetti di pensarci e soffermarti davvero, un po' più intensamente.Ti permetti di ricordare meglio la forma delle sue labbra, la sua pelle liscia, la leggera sfumatura più scura che appesantiva i suoi occhi quando fuori c'era brutto tempo.

Sforzi anche la memoria, perchè proprio non ti va di dimenticare -di dimenticarlo-, in quei momenti. E c'è così tanto da ricordare, ma mai abbastanza.

La fitta al petto é più forte, in quei giorni bui, e tu ti lasci trascinare perché è sbagliato, giusto, sbagliato e inevitabile. Quella malinconia ti sfiora in una carezza ogni lembo di pelle, si appoggia su di te morbida come una coperta. Si fa sentire, senza mai essere troppo pesante. Ti ricorda che c'è, che fa male, fa male di un dolore piacevole. Fa male e ti ricorda di lui. Fa male perchè farebbe male comunque ma se è il suo ricordo a dolerti allora diventa accettabile. Perchè puoi sopportarlo, puoi sopportare qualunque cosa provenga da lui.

In quei giorni fai tua la sua immagine offuscata dal tempo, lo ammiri, lo pensi. Lo fai entrare fin sotto l'epidermide, scaldandoti con quel dolce supplizio.

Infine, anche quei momenti passano.Li lasci andare, sospiri, sorridi --forse un po' meno del solito-- e prometti che quella è l'ultima volta che ti fai ammaliare dalle memorie di una persona che non c'è più.

Ma va bene, ti dici, è okay.

Puoi pensarlo, ogni tanto, solo ogni tanto.

Puoi ricordarlo, ma solo nei giorni bui.

 







at
 some 
point
, 

you have to realize 

that some people 

can stay in your 

heart

 

but not in your 

life

