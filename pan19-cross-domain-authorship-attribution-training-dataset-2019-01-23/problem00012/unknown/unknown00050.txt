un cane? Di un gatto? Qualcosa di simile?" chiede Stiles.

"Dai denti di un piranha," dice lo Sceriffo. "O almeno è questo quello che ci hanno riferito dal laboratorio."

"Uh," dice Stiles, stendendosi indietro sulla sedia.

"Hai mai sentito nulla di simile?" chiede Scott, sembrando preoccupato.

"No," dice Stiles, scuotendo la testa. "Denti da piranha e un debole per le laringi? Abbiamo avuto a che fare con lupi, streghe, goblin, troll e arpie, ma nulla di simile."

"Arpie?" chiede suo padre incredulo e assottigliando gli occhi.

"Oh, cazzo," dice Stiles. "Ho scordato di dirtelo?"

 

----

 

"Non posso crederci, ti ha messo in punizione," dice Scott mezz’ora dopo, mentre stanno facendo ricerche in camera di Stiles.

"Non posso crederci, ti sei mangiato tre polli interi," dice Stiles. "Sta’ zitto."

Scott ride e va a prendere un altro libro dallo scaffale di Stiles. "Wow," dice. "Bella musica."

"Che cosa?" Stiles alza lo sguardo e strabuzza gli occhi fissando l’oggetto che Scott ha fra le mani. È un CD di Barry Manilow. Sa di non essere stato lui ad averlo portato lì, ma non sa neanche dove Scott l’abbia trovato.

"Non è mio," dice Stiles.

"È quello che dicono tutti, amico," replica Scott con saggezza.

"Spiritoso," dice Stiles, ma alla fine lo riconosce. "Ma non è davvero mio. È… è uno dei vecchi CD di mia mamma. A lei piaceva Barry Manilow. Conosci quella sua canzone? Mandy?"

"Oh," dice Scott con delicatezza, rimettendo a posto il CD con attenzione. "Sì, come il suo nome."

Solo lo Sceriffo la chiamava sempre Mandy. Per tutti gli altri, lei era Amanda. Stiles pensa che fosse per questo che a lei piaceva così tanto quella canzone, perché le ricordava di papà.

"Hai trovato qualcosa?" chiede Stiles. Scott lo conosce da abbastanza tempo da non chiedergli il perché di quel cambio di argomento.

"Non ancora," dice Scott, prendendo un piccolo grimorio dallo scaffale. "Com’è che hai così tanti libri strani? Penso che neanche Deaton ne abbia così tanti."

"Me li dà Derek," dice Stiles. Avvia il suo portatile e inserisce la memoria USB su cui c’è archiviata una combinazione di tutto quello che Peter ha salvato dai bestiari degli Hale e quello che hanno rubato a Gerard. "Sono il Giles della situazione, ricordi? Ho bisogno di essere informato."

"Giusto," dice Scott, guardando Stiles in modo strano. "Ehi, ma lo sai che fanno rima? Stiles e Giles."

"Grazie, Shakespeare, non l’avevo notato."

Scott gli lancia un calzino sporco in faccia.

Dopo che Scott è andato via, un paio di ore più tardi, Stiles trae un sospiro profondo e si prepara a chiamare Derek.

Probabilmente è tutta la notte che Derek cammina avanti e indietro impaziente rigando con gli artigli il pavimento, quindi Stiles sa che è meglio saltare i convenevoli.

"Undici corpi, a tutti manca la laringe. Mio padre pensa che sia un caso sovrannaturale," dice Stiles, non appena Derek apre la linea con il suo grugnito consueto.

"Nient’altro?" chiede Derek dopo un attimo.

"Non molto. Scott e io abbiamo cercato qualcosa nei libri che mi hai dato, e io ho controllato sul bestiario, ma non c’è saltato all’occhio alcun dettaglio."

"Va bene. Ne parleremo domani. Prenditi cura di te, Stiles," dice Derek. Stiles può immaginare che faccia abbia in quel momento: ha lo stesso tono che aveva la notte in cui erano nel magazzino con lo stregone, come se gli importasse di quello che succede a Stiles, come se Stiles fosse importante, e Stiles vuole all’improvviso e con violenza che sia vero. Vuole che a Derek importi di lui più di quanto gli importi del branco e di essere amici.

Stiles non riesce a sopprimere un mormorio di sorpresa. "Grazie," dice.

Derek non replica, chiude la linea.

Un secondo dopo, sente il beep dell’arrivo di un messaggio da parte di Derek, che ordina al branco di incontrarsi domani per una riunione.

Stiles non risponde subito. Fissa il cellulare per un paio di minuti, sentendosi svuotato dallo shock e stupito, e prova a respirare con cautela mentre una realizzazione lo fulmina a ciel sereno.

Oh, cazzo, pensa. Sono innamorato di Derek Hale.

Beh, questo spiega un paio di cose. Tipo perché abbia la sensazione di essersi infilzato l’alluce da solo con qualcosa ogni volta che è vicino a Derek, o perché sente quel debole ma costante e pulsante dolore dentro di sé.

Lui e le sue stupide irraggiungibili cotte. Ci deve pure essere un programma di disintossicazione in dodici passi a cui possa iscriversi: Ciao, mi chiamo Stiles, e sono passate due settimane dalla mia ultima cotta. La scorsa settimana ho sentito l’urgenza di prendermi una cotta per qualcuno fuori dalla mia portata, ma io e il mio sponsor ne abbiamo parlato fino a quando non mi è passata.

Si stende sul