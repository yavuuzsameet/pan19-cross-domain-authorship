ti riducevi così da tempo, e io so che per certo non è tua abitudine eccedere con l’alcool o darti alla pazza gioia recandoti ai dei rave. Di norma non sei neanche un animale sociale o "l’anima della festa"» aggiunse con un velo d’ironia per sdrammatizzare. «Che succede?»

Derek ghignò sarcastico e crudele. «Suppongo che Boyd ti abbia detto anche che l’ultima volta che è successo questo è stato dopo Paige, eh? Vuoi psicoanalizzarmi? Vuoi sapere cos’è stato a ricondurmi a comportarmi così? Vuoi sapere se per caso è successo qualcosa di simile a quello che è successo allora? Eh?» terminò strafottente.

Stiles non si lasciò scalfire, non mostrò alcuna espressione. «Se sei così bravo a porti delle domande, perché non ti dai anche da solo le risposte?»
Derek posò con forza la bottiglietta d’acqua sul banco della cucina e gli rispose allargando le braccia, duro e teatrale. «Un alpha. Ancora un alpha nella mia vita, ecco cosa mi è successo. E io odio gli alpha». Si avvicinò a Stiles fino a essere faccia a faccia con lui e poi continuò a parlare, sprizzando disprezzo e acido con ogni singola parola.

«Lo so che tu non sei diverso dagli altri alpha, Stiles, lo so: anche tu un giorno ti prenderai tutto quello che vuoi senza chiedere prima il permesso e senza preoccuparti di cosa ti lasci alle spalle» lo guardò con aria di sfida. «Ti sei già preso Scott, non so più quand’è stata l’ultima volta che è venuto ad allenarsi con me, Cora e Boyd, e presto gli farai dimenticare cos’è una famiglia umana insegnandogli quanto sono belli i valori del branco» marcò la parola con finta e sarcastica solennità. «Fra poco ti prenderai anche Lydia: lei voleva essere umana e tu invece le stai dimostrando quant’è bello far parte del circo del sovrannaturale! La stai facendo diventare un mostro».

Stiles serrò i denti, inspirò a fondo e aprì bocca per replicare, ma Derek lo fermò stendendo un dito davanti alla sua faccia con fare sentenzioso.

«No!» gli disse Derek, furioso. «Tu non hai il diritto di parlare! Tu non hai il diritto di dirmi qualcosa quando sappiamo entrambi che la tua prossima mossa sarà provare a togliermi le mie convinzioni spacciandomi le tue verità, e io non me ne faccio un cazzo delle tue verità, chiaro?» gesticolò, secco e veloce. «Tu non hai idea di cosa vuol dire essere da soli, al buio al centro di una foresta con fra le braccia la tua ragazza che sta agonizzando per un Morso andato male! Tu non hai idea di come ci si possa sentire impotenti in una situazione simile, lontani dai primi soccorsi e soli in mezzo al nulla a un passo dalla morte! Non esisteva niente che potesse salvarla e nessuno che potesse darle almeno un po’ di sollievo: mi ha supplicato di ucciderla, e io l’ho fatto, perché l’amavo ed eravamo soli, quindi non venirmi a raccontare storielle su quanto ogni alpha sia diverso dall’altro, perché non me ne faccio un cazzo!» ripeté con rabbia e col fiatone.

Stiles lo guardò gelido. «Hai finito?» Non aspettò però una sua risposta prima di proseguire. «Bene, perché ora è il mio momento, quello in cui ti spaccio una mia verità e ti racconto una storiella, quindi apri bene le orecchie» e continuò a parlare incolore.

«C’era una volta una ragazzina che aveva più o meno la tua età e che come te apparteneva a una famiglia di cacciatori. Era bella, forte e volitiva e credeva fermamente nei valori della sua famiglia, o perlomeno ci credette fino a quando una notte un giovane alpha impazzito durante la luna piena la Morse mentre lottavano: lei l’uccise e quindi non solo fu destinata a diventare un licantropo, ma anche un alpha. La sua famiglia lo seppe e le impose di rispettare le loro tradizioni e di suicidarsi prima del sorgere della prossima luna, per non diventare una delle creature che loro più odiavano al mondo». Trasse un respiro profondo, per creare una parvenza di suspance sarcastica e teatrale, e poi continuò il racconto.

«Lei non lo fece, piuttosto preferì scappare, anche se consapevole che la sua famiglia l’avrebbe cercata fino in capo al mondo per eliminare tale vergogna e terminare il compito al posto suo. Così lei per un paio di anni viaggiò in lungo e in largo, sempre in fuga, sempre con pochissimi mezzi a disposizione, fino a quando in una piccola città sperduta della California incontrò un uomo che accettò la sua natura sovrannaturale e decise di mettere finalmente radici». Vide che Derek stava serrando la mascella evitando di guardarlo negli occhi, ma lui proseguì imperterrito.

«La novella coppia fu felice per una discreta quantità di tempo, ebbero perfino un figlio, e tutto sommato erano in buoni rapporti con la famiglia di cacciatori che viveva nella loro stessa città – stavano ognuno per i fatti propri, non erano amiconi, ma non si infastidivano neanche. Purtroppo, però, il fratello della matriarca della famiglia di cacciatori era ansioso di farsi un nome presso la comunità di cacciatori e di avere più appoggio e potere, così decise di