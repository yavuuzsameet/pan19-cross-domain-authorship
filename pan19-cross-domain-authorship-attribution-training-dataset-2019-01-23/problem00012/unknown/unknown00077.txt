si richiude (segno evidente che tutti sono andati via tranne quell’impiastro di Stiles) gli prende un panico cieco e il desiderio ardente di potersi agitare come quel coglioncello che si trova davanti. Solo che lui non è Stiles.
Lui se si fa prendere dall’ansia e perde il controllo di sé non si limita a dondolare come un iperattivo rompicoglioni.
I minuti di silenzio che seguono a Derek paiono interminabili. Mentre è lì che cerca di trattenere tutta l’agitazione e mentre stringe gli occhi disperatamente e spinge i polpastrelli sulle tempie ecco che sente ridere quel maledetto di Stiles.
Stiles ha una di quelle risatine che gli urtano i nervi, ma sa che lo infastidirebbe di più se a quella risata unisse la sua faccia da schiaffi. È appurato, risatina più faccia sorniona di Stiles equivarrebbe a sicura perdita di pazienza. Fortunatamente Derek ha gli occhi chiusi e l’insofferenza è dimezzata.
«Dio, quanto sei ridicolo!» lo sente dire e vorrebbe che la smettesse all’istante di sottolinearlo perché gli pare sia oramai un dato di fatto, visto che Cora gliel’ha ripetuto da più di un mese fino allo sfinimento. Si lascia sfuggire uno sbuffo seccato, più per buttar fuori quello che può di quella maledetta tensione, che per effettivo fastidio.
«Se quello che ti trattiene qui è solo un nome» dice poi con una voce che sembra un grugnito «non ho che da dirtelo per farti andar via, giusto?»
«Nah, so già chi mi ricordi» gli risponde Stiles, scuotendo la testa. Non ride più eppure Derek percepisce l’eco delle risate nel suo tono di voce. Stiles ha il tono di voce da presa in giro ed è perché è così concentrato su quel fatto, che Derek non coglie subito l’implicazione che c’è dietro quelle parole. Per questo è dopo un bel po’ che alza la testa di scatto a fissarlo e cazzo!, guarda se quella faccia da schiaffi non è stata fatta e creata per farlo sentire un emerito coglione.
Stiles lo guarda come per sottolineare quanto Derek sia patetico, lui e i suoi baffi, prima di aggiungere sornione: «In realtà l’ho capito praticamente all’istante».
Dopo il primo sbalordito silenzio Derek non sa proprio cosa controbattere. Non lo sa mai con Stiles. Gli vengono in mente solo invettive senza senso e gli prudono le mani. Con Stiles non sa che comportarsi come un cavernicolo senza cervello.
«O come un licantropo da film di serie Z», pensa amaro.
Se c’è una cosa che Derek sa con certezza è che non è capace neanche di essere un mostro assetato di sangue.
Insacca le spalle e si sente improvvisamente stanco e inerme.
Non riesce neanche a chiedersi il perché di quel comportamento. È anche vero che il più delle volte il comportamento di Stiles gli è oscuro. La quasi totalità delle volte, in effetti.
«Mi chiedo che cosa sia che ti spinge a darti addosso in questo modo, Derek» lo sente proseguire col tono leggero e allegro che è proprio di Stiles «Non sei stanco di tutto questo surplus di peli? Pensavo che alla lunga dovessero andare a noia a tipi come voi, eppure eccoti qui a farti crescere quelle mostruosità! Ma Dio santo! Almeno curarli, macché neanche quello. Cos’è che non va col tuo solito aspetto? Ti sei stufato della grinta da cattivo ragazzo e vuoi riciclarti come controfigura di vecchi telefilm anni ottanta? Dovresti rivedere l’abbigliamento, però. Ti manca la camicia hawaiana sai, e un sorriso più smagliante. Riesci a sorridere, ragazzone? Forse pensi che ci sia poco da sorridere, ma ti giuro, che un motivo per farsi una sana risata si trova sempre. Guarda me, per esempio. Non è che oggi fosse una di quelle giornata da sballo, eppure mi è bastato guardarti per rifarmi. Sei davvero comico, Derek…»
È a quel punto che Derek alza di nuovo lo sguardo. Sa di averlo sofferente e implorante. Si sente le guance in fiamme e avverte appena sottopelle il bisogno irrequieto di prendere qualcosa a testate. Possibilmente la zucca bacata di Stiles.
Non per cattiveria o per furia, semplicemente perché è esasperato, stanco e la voce di Stiles (e le sue parole, le sue dannate parole irridenti) lo stanno portando pericolosamente in bilico.
Eppure, quando lo guarda non vede nei suoi occhi neanche l’accenno di un lampo canzonatorio, solo una profonda empatia, e ne è terrorizzato.
L’invettiva (o la preghiera, perché cazzo! Derek è sicuro che sarebbe arrivato a pregarlo di lasciarlo in pace) gli si incastra in gola e lo lascia a boccheggiare privo di parole.
Il sorriso di Stiles é sottile, privo di malizia o di pietà. Appena accennato gli curva lievemente le labbra. Derek è incapace di distoglierne lo sguardo anche quando le vede muoversi di nuovo a dar sfogo ad un nuovo torrente di parole.
«Non è il tuo aspetto che ti rende diverso. Anche con questi baffi rimani comunque lo stesso grosso idiota che risponde a grugniti. Qualsiasi cosa tu abbia voluto ottenere mi pare non abbia avuto poi così successo» dicono le labbra di Stiles senza fermarsi, ipnotiche. «Sei comunque un gran bel ragazzo, se posso dirlo.» e  qui le labbra si incastrano per