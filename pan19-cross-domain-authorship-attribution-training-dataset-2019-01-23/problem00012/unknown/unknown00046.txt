quello che respiri
su tutta la pelle di Stiles mentre lo trovi a vagare nel lato ovest del bosco, lontano da ogni strada o sentiero battuto.
Per un lungo momento non riesci ad avvicinarti, quasi sconvolto dalla grazia con la quale si muove tra i rami e la terra
come se fossero il suo habitat naturale, come sono un lupo potrebbe fare.
Stiles non è aggraziato, neanche nei suoi giorni migliori quando non è pieno di caffeina ed adderal ed adrenalina,
è scoordinato e si muove troppo veloce e gesticola ogni singola parola che dice.
E’ quello a renderlo così umano, a riempirti il petto di calore ogni volta che lo guardiperché ti ricorda tante cose che non possiedi più, ti ricorda la sbadatezza del tuo fratello più piccolo
e dei tuoi cugini, umani e pieni di vita, che si rialzavano ridendo e scuotendo leggermente la testa quando cadevano.
Questo Stiles davanti ai tuoi occhi è qualcosa di diverso, la t-shirt bianca troppo grande per lui gli si è attaccata
addosso come se il sangue avesse fatto da colla, eppure i lembi che scendono lunghi quasi ad arrivare alle sue gambe
svolazzano col vento come in una scadente personificazione di un fantasma in un horror di serie B.
Il suo respiro è calmo e rassicurante, come se stesse dormendo e tutto quello intorno a lui fosse soltanto un sogno,
un frutto della sua immaginazione, ma il battito del suo cuore dice il contrario, frantico e disperato come se stesse
cercando di liberarsi da quella trance, da quella foschia che lo imprigiona.
Per un attimo speri quasi che non lo faccia, mentre cerchi di attraversare lo spazio che vi separa e che sembra
più lungo e difficoltoso di quanto dovrebbe, come se qualcosa di invisibile cercasse di tenerti lontano da lui.
Speri che non si svegli e non veda il sangue ancora fresco sulle sue mani, speri che non torni in sé, non prima
che tu l'abbia riportato a casa al sicuro e lavato via le tracce di quel peccato che non è il suo.
Ma Stiles si riscuote non appena lo tocchi, gli occhi spalancati e sfocati ai margini come se stesse per perdere i sensi.
Non dice una parola mentre te lo stringi addosso, niente più di un piccolo singhiozzo che vale più di mille parole
per la disperazione di cui è impregnato.
Il ritorno a casa non lo ricordi neanche, non ricordi il suo peso mentre lo portavi via, né il percorso che hai fatto
per raggiungere il tuo loft, e non riesci neanche a preoccuparti che qualcuno ti abbia visto portare in giro
il semi-incosciente figlio dello sceriffo ricoperto di sangue.
Lo porti nella tua camera perché hai bisogno di assicurarti che stia bene, che il sangue sul suo corpo
sia soltanto quello di qualcun altro, per quanto irrazionale possa sembrare.
Ma Stiles scuote la testa e ti chiede di portarlo in bagno, ed è la prima frase che dice in troppo tempo,
eppure quasi preferiresti che non avesse parlato perché nella sua voce c'è un inflessione che non hai mai sentito prima.
Sei titubante nel lasciarlo da solo quando te lo chiede, e la tua testa corre in automatico a catalogare tutto quello
che nel bagno possa essere usato per farsi del male, ma qualcosa nel tuo istinto ti dice che non è quella la ragione
per cui ha chiesto un momento da solo quindi fai come ti chiede, chiudendoti la porta alle spalle ma senza mai smettere
di ascoltare i rumori provenienti dalla stanza per cogliere eventuali cambiamenti.
Quando torni per portargli dei vestiti puliti da indossare Stiles è nudo davanti allo specchio.
Il sangue è gocciolato e si è rappreso sul suo corpo lasciando strani pattern di differenti
gradazioni di rosso, come uno di quei graffiti scritti col sangue sulle pareti delle caverne,
visibili solo se illuminati direttamente dalla luce del fuoco.
Lui è in piedi e guarda il suo corpo nel riflesso come se fosse qualcosa di nuovo e inaspettato,
come se non gli appartenesse, e tu non riesci a fare nient'altro se non guardarlo per un lunghissimo
momento, bellissimo e terrificante sotto la luce quasi accecante del neon.
I suoi occhi sondano la figura davanti a sé come se cercasse di trovare un messaggio nascosto
in quelle macchie tutte sbagliate sulla sua pelle, e tu non vuoi che lui si veda così, che si ricordi in questo modo.
Così prendi una spugna inumidita d'acqua e ti posizioni dietro di lui passandola delicatamente in movimenti circolari dappertutto.
Puoi sentire il calore che emana anche attraverso i tuoi vestiti, ed il lavandino diventa rossastro ogni volta
che sciacqui la spugna per ripulirla, ma Stiles non lo nota neanche, gli occhi fissi sul vostro riflesso.
Guardi anche tu per un attimo, e le tue mani sembrano quasi troppo grandi sul suo corpo.
Non ti fermi finché non è pulito del tutto e lui non ha smesso di tremare.



 



Fuori albeggia ormai, puoi sentire gli animali del bosco iniziare a muoversi mentre il sole sorge.
Il loft al contrario è completamente buio, e tu guardi la sua figura nell'ombra mentre si infila
i vestiti in silenzio e tu pensi che vorresti solo portarlo alla luce perché è lì che lui appartiene, perché io buio non è il suo posto.
Al terzo corpo spuntato fuori dal nulla Beacon Hills è nel chaos più totale, ogni tipo di teoria
sta circolando tra i cittadini e non c'è nessun animale selvaggio da