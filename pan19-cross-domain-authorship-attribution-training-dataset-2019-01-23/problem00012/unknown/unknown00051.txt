anche quelle contro il tronco dell’albero.

Derek sì che lo conosceva bene! Ecco, se c’era una cosa che gli mandava il sangue alla testa era un gesto come quello. Se Joaquin non stava dormendo e aveva il naso puntato nella loro direzione di sicuro si era appena sentito invadere le narici da una botta di feromoni particolarmente potente. Stiles ci pensò e sorrise uno dei suoi sorrisi da Stregatto.

Derek, che finalmente si era deciso a guardarlo in viso, fece scorrere la mano libera lungo tutto il suo corpo, partendo dal collo e scendendo in una linea sinuosa che sfiorò di nuovo i capezzoli ed evitò di proposito il suo uccello per fermarsi alla fine su un fianco.

Stiles di notte non vedeva bene come un Licantropo, ma il solo scorgere l’armamentario standard della forma beta di Derek lo stava mandando al manicomio. Gli occhi blu che lo fissavano sembravano attendere un cenno di consenso e lui si morse un labbro e poi annuì. Cristo Santo! Derek poteva fargli qualunque cosa. Qua-lun-que! Stiles non era in vena di porre limiti di nessun tipo.

Aprì le cosce non appena sentì la pressione lievissima e attenta della punta di un artiglio che gli solleticava l’inguine e l’attaccatura di una gamba. Derek insinuò la mano nel varco che si era creato e lo accarezzò con più cura e lentezza di quanto Stiles avesse previsto. I polpastrelli sfioravano la pelle e le unghie del Lupo quasi non si sentivano. I baci che seguirono, sulle sue labbra, sul viso, sul collo, furono altrettanto devoti, malgrado le zanne snudate e il raspare della barba che si era fatto più acuto.

Stiles lottò contro i jeans strappati che aveva ancora arrotolati attorno alle caviglie e anche contro l’istinto selvaggio che gli stava nascendo dentro e gli diceva di ordinare a Derek che si desse una mossa. Smaniava perché si decidesse a masturbarlo o addirittura a scoparselo li su due piedi, alla faccia della preparazione, e nello stesso tempo avrebbe voluto che quel tormento perfetto e adorante durasse una vita intera.

Derek gli si inginocchiò davanti, facendo scorrere le dita, sempre ad artigli snudati, lungo la corteccia dell’albero fino a inciderla. Quel semplice gesto produsse due effetti: un suono inconfondibile e l’incresparsi istantaneo della pelle di Stiles in un brivido d’eccitazione. Se solo iniziava a immaginare che Derek avrebbe osato più del solito e si sarebbe concesso la libertà di prenderlo in bocca mentre era ancora in quello stato, le gambe gli tremavano per l’aspettativa.

Derek intanto lo stava liberando dall’impaccio di scarpe, calzini e tutto il resto dei suoi vestiti ormai inservibili. Ci mise pochissimo e poi tornò a fissarlo, come in attesa.

«Stiles…» sussurrò dopo qualche secondo. La sua voce era differente dal solito, più roca e venata da un che di ancestrale, come succedeva ogni volta che Derek era in parte trasformato.

Stiles guardò verso il basso, verso le iridi blu elettrico in apparenza minacciosissime. Annuì e si chiese che cosa avrebbe sentito nello sperimentare qualcosa che voleva provare da una vita. Derek che lo succhiava mentre era in forma beta era… ah, Dio! Era una delle sue fantasie proibite più ricorrenti. Gli bastava pensarci perché il suo uccello scattasse sull’attenti e il suo cuore si mettesse a galoppare come un matto. Derek aveva sempre avuto paura di perdere il controllo in via definitiva o di spaventarlo, anche se Stiles non lo credeva possibile. Se c’era una cosa incrollabile era la fiducia che nutriva nel fatto che Derek non l’avrebbe mai ferito o traumatizzato di proposito. Non aveva paura del lupo cattivo, non era Cappuccetto Rosso e se anche lo fosse stato insieme a Derek era al sicuro. Uniti potevano fare di tutto, compreso riscrivere una stupida favola, se necessario. Stiles lo sapeva e aveva provato più volte a far capire a Derek che, quando la passione lo spingeva a tirare fuori il suo lato animalesco, lungi dal sentirsi in pericolo lui si sentiva prezioso. Il che forse era sciocco e irrazionale, ok, ma possibile che Derek non realizzasse che se si lasciava andare completamente era come se gli stesse dicendo «Sei mio!» con ogni fibra del suo essere, umano e Licantropo? O magari invece Derek ci era arrivato una buona volta, visto che l’aveva appena annusato di nuovo e senza un briciolo di ritegno. Con il naso premuto nell’incavo del suo inguine aveva inspirato come se l’alternativa fosse tra il riempirsi i polmoni del suo odore oppure morire.

«Oh, Dio benedetto… Derek, cazzo!» esalò Stiles e strinse la prima ciocca di capelli che riuscì ad agguantare, torcendola con disperazione. Non gliene fregava niente se stava diventando monotono e riusciva a cavarsi di bocca solo invocazioni strozzate, Derek lo stava uccidendo. Se per caso Joaquin li stava fiutando sul serio doveva essere appena rimasto intossicato a vita da una zaffata di desiderio allo stato puro. Stiles ne era convinto. In quel preciso momento il suo odore stava di sicuro gridando: «Cazzo, sì! Derek, ti prego». Stiles non era nemmeno più certo che non lo stava strillando a voce alta. Era stravolto a un livello tale da non poterlo escludere.

Con il respiro di Derek, concitato, quasi sofferente per il troppo desiderio