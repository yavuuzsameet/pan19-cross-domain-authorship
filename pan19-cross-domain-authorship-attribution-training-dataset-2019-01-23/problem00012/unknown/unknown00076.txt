the chapter for  notes.)
          


Diario di Laura, Giorno 22


Ho fatto una visita ufficiale agli Argent, questa notte.

Beh, quando dico gli Argent, intendo l’ultimo rimasto conoscenza del sovrannaturale. Non riuscivo a stare calma, sapendo che in pratica condividiamo un codice di avviamento postale e che lui poteva spuntare fuori dal nulla in ogni secondo. Urgh, i cacciatori e i loro avvertimenti.

Così sono spuntata fuori per prima io – due volte.

È sembrato molto determinato ad allontanare sua figlia dalla discussione, il che è stato interessante, se non sorprendente. Credo di ricordare la storia a proposito di come le loro donne siano le leader, ma Allison è parsa contenta di poter andar via – ansiosa di farlo, a dire il vero. Come se lei avesse percepito qualcosa di strano in me. Spiegherebbe l’insistenza di Argent nel parlare sul suo territorio, visto che il mio approccio dal benzinaio, quando l’ho guardato lampeggiando gli occhi di rosso, non è stato esattamente preso bene.

Non ho potuto resistere dal farlo.

Argent è affascinante. Potrei allargarmi e dire che è bello, se qualcuno con il suo stesso cognome non fosse responsabile del singolo peggior evento della mia vita. Anche se lui potrei tollerarlo.

C’era una debole traccia di strozzalupo per la casa. Abbastanza fievole da non essere percepibile dall’esterno, e lui ha insistito col dire che è per protezione personale. Ha detto che ogni tanto qui vengono degli omega.

Sicuro. Gli omega sono la sua più grande minaccia – ho avuto paura di pensare quanti altri della mia specie potrebbero essere uccisi per pulire il mondo dal loro retaggio.

Almeno è stato aperto a negoziare. Si è lasciato la caccia alle spalle. L’elefante nella stanza – la morte di sua sorella e gli eventi che ne sono seguiti – sono stati appena citati come ragione per il suo ritiro. Sono certa di essere stata perdonata per non avergli porto le mie condoglianze.

Se sapessi dov’è la sua tomba, andrei lì ad appiccarle fuoco, giusto per essere sicura che è morta.

Sono andata via sentendomi come se avessi concluso qualcosa, almeno, e il semplice accordo di avvertirci l’un l’altra in caso di potenziali minacce sul territorio – per gli umani o per gli altri – mi è sembrato un piccolo prezzo da pagare per poter dormire la notte a cuor più leggero.

Argent sa che io so di lui. Spero che almeno questo gli faccia perdere un po’ di sonno.

Oh. Derek sta facendo di nuovo l’emo. Ho il presentimento che abbia a che vedere con Stiles, ma onestamente, se non comincerà a venire da me a raccontarmi le sue cose di sua spontanea volontà, dovrò cambiare tattica.

Le donne Hale, se non altro, sono delle esperte nell’intromettersi. E sarebbe per il suo bene, dico sul serio.

 



---

 

"Quindi non sanno di Scott?" sibilò Stiles, usando come copertura il suono del frullatore per schiumare il cappuccino. Era diventato ancora una volta troppo cosciente dei suoni, del super udito e degli odori.

Allison strinse le labbra e annuì occhieggiando la clientela, anche se non c’erano possibilità che ci fosse un altro licantropo nelle vicinanze. Nonostante tutto, però, non volevano rischiare.

"Pare di no. Ha voluto parlare con mio padre di coesistenza pacifica. Papà mi è sembrato, tipo… affascinato da lei, come se non fosse la prima volta che veniva a visitarlo. È stato strano, così li ho lasciati da soli. Ho provato a starle lontano, capisci? Ma non sono sicura di quanto sia forte il senso dell’olfatto di un alpha." Sospirò. "Dio, vorrei saperne di più di queste cose."

Stiles le rivolse un’occhiata comprensiva. "Non per dire, ma sono grato che la tua famiglia abbia lasciato morire la vostra tradizione della caccia con la tua zia pazza." Si morse il labbro, riflettendo meglio sulla sua scelta di parole. "Scusa."

Lo sguardo di Allison si ammorbidì. "Ehi, se questo vuol dire che mio padre non sta provando a riempire Scott di proiettili d’argento o cose simili, non ci piango mica sopra. Kate era un tipo divertente, ma c’è sempre stato qualcosa di… insano in lei."

"E hai detto che è sembrato che Laura la conoscesse?" Stava ancora barcollando per la rivelazione di aver avuto senza saperlo una conversazione sugli affari e le relazioni pubbliche con un fottuto licantropo alpha. Laura era sembrata così minuta, e normale, e umana, e così anche Derek. Derek, che era entrato senza essere invitato nella cucina di Stiles, sotto la sua pelle e dentro alla sua testa.

Stiles si leccò le labbra. "Pensi che lei abbia qualcosa a che fare col fatto che la madre degli Hale non sia più viva?"

Il ricordo dell’espressione di Derek mentre si scioglieva e si apriva parlando della sua famiglia e dello stringere i legami – legami del branco, realizzò Stiles in quel momento – era ancora vivido nella sua mente. Aveva le sue riserve sui licantropi, su di loro ne sapeva troppo e troppo poco allo stesso tempo. Diamine, il suo miglior amico e coinquilino era uno di loro, e lui nonostante tutto stava convenientemente nella sua vecchia camera da letto