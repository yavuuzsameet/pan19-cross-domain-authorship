vita. Stiles urlò e cercò di sfuggirgli, ma l'essere lo aveva afferrato per i polsi, sollevandolo da terra, e lui non aveva la forza di opporglisi.
Derek lo trovò rannicchiato in un angolo del letto, al suo ritorno. Aveva gli occhi sbarrati, fissi nel vuoto, e tremava come una foglia. I suoi tentativi per riuscire a capire cosa fosse successo non diedero alcun frutto e fu già tanto se riuscì a fargli mangiare qualcosa, quella sera. Alla fine, tutto quello che poté fare fu sdraiarsi sul letto vicino a Stiles e abbracciarlo, perché potesse almeno dormire tranquillo.
Il giorno dopo il ragazzo si rifiutò di uscire di casa.

Erano ormai passate quasi due settimane da quando Stiles si era trasferito a casa di Derek, e le cose non sembravano voler migliorare.
La sua salute era sensibilmente peggiorata, negli ultimi giorni. Per quanto mangiasse e dormisse ormai regolarmente, il ragazzo sembrava sempre più stanco e nessuno riusciva a capire perché.
In città, poi, i brutti eventi si susseguivano a ritmo sempre più sostenuto. Incidenti stradali, liti e aggressioni avevano costretto lo sceriffo Stilinski e i suoi uomini a fare gli straordinari, in quei giorni. Persino gli animali sembravano impazziti, tanto che Deaton aveva chiamato più di una volta Derek per farsi aiutare a calmarne qualcuno troppo agitato persino per lui.
Scott e gli altri cercavano di aiutare come potevano, ma nonostante tutte le loro ricerche non erano ancora riusciti a capire cosa stesse succedendo. Scott, poi, era anche distratto da quello che stava accadendo a Stiles e dalla relazione tra Isaac e Allison che, nonostante quello che diceva, non lo lasciava affatto indifferente.
Le cose sembravano destinate a peggiorare, senza possibilità di soluzione. Fino a quel pomeriggio.
Derek era uscito per fare la spesa ma, nella fretta, aveva dimenticato di prendere la giacca. Era tornato indietro dopo appena un paio di minuti e stava per rientrare nel loft, quando delle voci provenienti da dietro la porta chiusa lo avevano bloccato. Stiles stava urlando, ma quello che lo colpì davvero fu la risata crudele di uno sconosciuto.
Era certo di aver lasciato Stiles da solo, quando era uscito, e nessuno poteva essere entrato in casa da quando lui se ne era andato, quindi quell'essere, qualsiasi cosa fosse, non doveva essere umano. Trattenendo il respiro, si avvicinò il più possibile alla porta, deciso a sentire cosa si stessero dicendo dall'altra parte.
“Io sono il tuo incubo, Stiles, e tu sei il mio prezioso cibo. Non ti lascerò mai, staremo sempre insieme, fino alla fine dei tuoi giorni.”
Derek si allontanò, con ancora nelle orecchie le urla disperate di Stiles, montò in macchina e si diresse alla clinica di Deaton, subito dopo aver mandato un messaggio a Scott.
Un'ora dopo stava tornando a casa, con un sacchetto pieno di cibo cinese e un abbozzo di piano.

Il giorno dopo Derek non si allontanò da Stiles se non quando uno dei due doveva andare in bagno. Approfittando della spossatezza del ragazzo, fece in modo di toccarlo spesso, arrivando perfino ad abbracciarlo quando erano seduti vicini sul divano.
A metà pomeriggio, proprio quando Stiles iniziava a recuperare un po' le forze e a notare il suo strano comportamento, Derek ricevette una telefonata. La conversazione fu breve e quando riattaccò sul suo viso era comparso un ghigno preoccupante.
Nelle ore successive Stiles iniziò a sentirsi vagamente a disagio. Derek sembrava quasi incapace di staccarsi da lui, continuava a toccarlo con sempre maggiore frequenza e, in certi casi, Stiles era certo che lo avesse addirittura accarezzato. Non aveva smesso nemmeno quando erano arrivati i ragazzi con un paio di buste della spesa.
Avevano cenato non appena erano rimasti soli, seduti sul divano, e Stiles non aveva aperto bocca, deciso a concentrarsi sul cibo invece che sulla spalla di Derek incollata alla sua. O sul braccio che lo sfiorava ogni volta che uno dei due si muoveva, o sulla coscia che premeva sulla sua, o sul piede nudo che sfiorava sempre più spesso il suo.
Appena finito si alzò per portare via il piatto vuoto, nel tentativo di allontanarsi dal licantropo, senza notare che Derek lo aveva seguito. Quando se ne accorse era ormai troppo tardi: Derek era proprio dietro di lui e ne approfittò per stringerlo tra le braccia da dietro.
“Cos... cosa stai facendo?” pigolò Stiles, paralizzato.
“Hai un buon profumo” disse Derek, annusando il suo collo.
“Non è quello che ti ho chiesto! E poi... da quando pensi che abbia un buon profumo?”
“Da quando hai dormito nel mio letto per la prima volta.”
Stiles sussultò e si girò a guardarlo a bocca aperta e Derek ne approfittò per baciarlo. All'inizio aveva pensato di limitarsi a sfiorare quelle labbra soffici con le sue, ma la bocca aperta di Stiles era una tentazione troppo grande e lui non si fece pregare per approfittarne.
Quando si separarono, Stiles aveva gli occhi velati e il respiro accelerato. Derek azzardò un'occhiata alle sue parti basse e constatò, soddisfatto, che erano in due a essere eccitati.
“Cosa... cosa...”
Stiles iniziò a balbettare, ma Derek non aveva nessuna voglia di ascoltare uno dei suoi discorsi infiniti, e lo baciò di nuovo. Questa volta le gambe di