che era sulla punta della sua lingua, ma non voleva saperne di uscirgli di bocca. «Ehm, non ne sono sicuro… Tu sai chi sono?»

Stiles sospirò. «Sei Derek Hale, sei un lupo mannaro e sei l’Alpha del mio branco. E prima che lo chiedi no, io non sono un mannaro.»

Derek lo fissò a bocca aperta prima di studiarsi le mani. Stiles sperava seriamente che Derek non perdesse il controllo sul proprio lupo prima che gli altri avessero ucciso la dannata fattucchiera che aveva lanciato l’incantesimo; non voleva diventare cibo per un Alpha impazzito. Era troppo giovane e troppo vergine per morire, grazie tante.

«Oh. E quindi cosa sei?» chiese Derek dopo qualche istante, sembrando ora più interessato a Stiles che a se stesso e al proprio essere un lupo.

Lui deglutì. «Ehm… umano?»

L’Alpha si alzò dal letto e si avvicinò a Stiles, annusando l’aria. «Hai un buon odore,» borbottò continuando a camminare verso di lui e chinandosi per essergli più vicino. Stiles indietreggiò con la sedia su cui era seduto al contrario, ma rimase incastrato tra lo schienale e la scrivania, con Derek che gli incombeva a pochi centimetri.

«I mannari non mangiano gli umani, sopratutto non quelli nel loro branco, giusto perché tu lo sappia,» affermò quindi nervosamente, trovando la situazione giusto un pelino eccitante.

«Profumi davvero come se fossi mio,» continuò Derek, quasi come se non lo avesse neppure sentito.

«Sì, te l’ho detto, sono nel tuo branco! Sai, siamo amici!» esclamò Stiles, la voce che diventava più acuta. «Beh, più o meno,» aggiunse, perché non era sicuro se Derek li considerasse davvero amici e magari alle sue orecchie quella sarebbe suonata come una bugia. E non aveva idea se il mannaro sapesse ancora riconoscere una bugia dal battito del suo cuore, ma era piuttosto certo che non sarebbe stato così felice se avesse pensato che gli stava mentendo.

«No, intendo che è come se fossi davvero mio. Solo mio, non del branco,» si spiegò Derek affondando il naso contro il collo di Stiles, che si irrigidì e cercò di spostarsi indietro ancora una volta. Quando la lingua di Derek gli sfiorò la pelle, gli sfuggì un gemito che avrebbe sempre negato fosse davvero uscito dalla sua bocca.

Stiles strinse le dita allo schienale della sedia e rimase immobile, boccheggiando come un pesce fuor d’acqua mentre Derek continuava ad annusargli il collo, per poi sospirare quando il mannaro iniziò a baciargli con la bocca aperta la pelle sensibile dietro l’orecchio. Gli stava davvero facendo un succhiotto?

«Derek...» cercò di richiamare la sua attenzione con la voce spezzata. Il mannaro lo ignorò e continuò, le labbra che si spostavano lungo il suo collo, provocandogli dei brividi lungo la schiena.

Stiles stava iniziando a eccitarsi davvero quando Derek si bloccò all’improvviso, restando immobile in quella posizione, le labbra a malapena poggiate sulla sua pelle, prima di alzarsi di colpo e fissarlo con sguardo confuso. Stiles stava quasi per ricominciare a spiegargli chi fossero entrambi, quando gli occhi di Derek si offuscarono di rabbia.

«Ti stavi approfittando di me, Stiles?» chiese con la sua solita voce roca e scontrosa, mettendogli una mano sulla spalla e schiacciandolo se possibile ancora di più contro la scrivania, il bordo del tavolo che gli si conficcava quasi dolorosamente nella schiena.

Era ovvio che il branco avrebbe trovato la strega e spezzato la maledizione proprio nel momento il cui il cervello di Stiles aveva deciso di prendersi una vacanza alle Bermuda per colpa di un Derek che, in preda al delirio e senza memoria, aveva pensato che fargli dei succhiotti sul collo fosse una buona idea.

«Semmai sei tu quello che si stava approfittando di me! Ti eri messo a blaterare che ero tuo e prima che potessi fermarmi mi hai costretto in un angolo e ti sei attaccato al mio collo come una sanguisuga!» lo accusò puntandogli un dito sul petto. Avrebbe voluto alzarsi in piedi per avere un minimo di vantaggio, ora che era diventato finalmente più alto di Derek, ma il mannaro era ben deciso a impedirglielo a giudicare dal modo in cui gli stava stringendo la spalla, mentre ancora lo teneva fermo contro la scrivania.

Derek ringhiò, il rosso dell’Alpha che gli illuminava gli occhi per un istante. «Non sai di cosa stai parlando,» ribatté quasi più rabbioso di quanto non fosse di solito, spostando però lo sguardo dai suoi occhi a un punto imprecisato della sua fronte.

Stiles sbuffò. «Certo che non lo so! C’è voluta una diamine di maledizione che ti ha fatto dimenticare chi tu fossi per farti aprire bocca! Come faccio a sapere cosa diavolo intendessi se non ci spieghi mai nulla?!»

Il mannaro grugnì, gli strinse per un istante la spalla fino a fargli male e poi si distanziò alla svelta, recuperando la propria giacca e indossandola al volo, già dirigendosi alla finestra della stanza di Stiles, che però intuì le sue intenzioni e lo afferrò per il braccio.

«Lo stai facendo di nuovo. Vuoi smetterla di scappare per una volta?» urlò e Derek si voltò, con un’espressione furiosa e quasi ferita in volto. Si trattenne, però, dal dare voce