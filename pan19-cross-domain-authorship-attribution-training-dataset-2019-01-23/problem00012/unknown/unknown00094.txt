ami». Questa volta, prima di aprire bocca, deglutì.
«Mi fai pena», rispose a tono, segno che il buonumore stava tornando.
«Ci vediamo direttamente oggi pomeriggio allora?».
Stiles si era alzato dalla propria sedia e si era avvicinato a quella di Derek, abbracciandolo da dietro, gustandosi la sensazione dei muscoli tesi del collo e delle spalle di Derek contro i suoi palmi aperti. Cominciò dapprima a muovere i pollici in maniera circolare, aggiungendo poco dopo anche le altre dita, destreggiandosi in un massaggio lento ma vigoroso che Derek amava. Quando lo sentì rilassato del tutto si sporse un po’ di più per saggiare le labbra di Derek con le proprie. Con la lingua leccò le labbra dell’altro e poi premette leggermente per fargliele aprire. Derek non riuscì a trattenere un mugolio soddisfatto: erano giorni che lui e Stiles non avevano avuto un attimo di pace per loro stessi, e le labbra di Stiles gli erano mancate più di tutto.
«E questo per cosa era?», domandò rigirandosi sulla sedia per far sedere Stiles su di lui. Stiles sorrise malizioso all’iniziativa dell’altro che aveva cominciato ad accarezzargli le cosce, partendo dalle ginocchia e arrivando fino all’inguine, dove vi aveva indugiato più del dovuto, e intrecciò le gambe attorno alla schiena ora nuovamente tesa del maggiore. In breve tempo Stiles ritornò con le mani sul suo collo, intrecciandole all’attaccatura dei capelli e giocando in modo distratto con qualche ciocca di Derek. Dato che la cosa gli puzzava di bruciato, Derek morse il labbro inferiore di Stiles, mettendoci un po’ più forza del normale.
«Ahia», fu infatti la risposta indispettita dell’altro.
«Cosa hai combinato, Stiles? Ti conosco». Quest’ultimo si alzò in fretta e furia, senza nemmeno dare a Derek il tempo di capire cosa stesse succedendo prima di urlare un sonoro “Ancora niente” dal corridoio. La sua fretta non prometteva niente di buono, ma Derek non riuscì a indagare perché Stiles aveva già aperto la porta dell’appartamento, chiudendosela velocemente alle spalle.
L’attenzione di Derek, che aveva sentito realmente puzza di bruciato, fu attirata da uno sfrigolio proveniente dai fornelli: ormai era troppo tardi, il latte rimasto ricopriva a malapena il fondo del pentolino e rinunciò all’idea di completare la propria colazione, frustrato e offendendo mentalmente Stiles. Poi prendendo la spugnetta dal lavello, si mise a scrostare il latte bruciacchiato.

§§§

Stiles ritornò che Derek dormiva sul divano. Un altro giorno, intenerito dalla bocca mezza aperta e dalle sopracciglia aggrottate, lo avrebbe lasciato dormire, consapevole di essere stata la causa della notte in bianco di Derek – che non aveva mancato di farglielo sapere con un messaggio su What’s App, nel quale aveva fatto largo uso dell’icona del dito medio. Un altro giorno magari, ma quel giorno era troppo eccitato e non aveva intenzione di mettere in pericolo il suo piano da cose futili come i sensi di colpa e sciocchezze simili.
«Derek», dopo qualche secondo il moro aprì un solo occhio, guardandolo male e comunicando con le sopracciglia il suo disappunto per essere stato svegliato.
«Aspetta qui, vado e torno». Un sopracciglio gli schizzò in alto, palesando la propria perplessità, ma fece come gli era stato detto, ancora più incuriosito dal rumore della porta di casa che si apriva.
Stiles ritornò qualche secondo dopo, camminando all’indietro e tenendosi le mani sulla pancia. Derek sentì un rumore strano, ma lì per lì non ci fece caso, troppo confuso dal comportamento del suo ragazzo.
«Derek, penso sia arrivato il momento». Stiles si girò di scatto, permettendo a Derek di vedere qualcosa che non sapeva bene identificare muoversi all’interno della T-shirt dell’altro.
«È un maschio», annunciò con finta voce commossa. Derek gli sputò in faccia l’acqua che stava bevendo ma Stiles non se ne curò e, ignorando la reazione dell’altro, tirò fuori dalla maglietta un cucciolo nero.
«L’ho chiamato Sterek». Derek lo guardò dubbioso. «È l’insieme dei nostri nomi», continuò l’altro ancora più eccitato di prima.
Derek si tirò uno schiaffo in fronte. Forte. Per ricordare a se stesso che amava Stiles e che se lo avesse cacciato fuori di casa poi se ne sarebbe pentito. Non subito, ma prima o poi sarebbe successo.
«Guardalo, ha i tuoi occhi». Derek tirò un pugno a Stiles sulla spalla, mettendoci la giusta forza da fargli male almeno un po’. L’altro, ovviamente, dovette fare il teatrale e si lasciò cadere all’indietro, atterrando sul divano con il cagnolino ancora in braccio.
«Manesco», si lamentò.
Derek prese il cagnolino e se lo appoggiò sulla spalla destra, mettendogli una mano sulla schiena per farlo stare fermo.
Uscì di casa lasciando Stiles ancora spaparanzato sul divano. Dopo essersi ripreso seguì i due per le scale, dimenticandosi di prendere le chiavi abbandonate sul mobiletto della cucina.
Scendendo come suo solito due scalini alla volta riuscì a raggiungergli in meno di cinque secondi.
«Dove lo porti? Non lo puoi abbandonare! Derek!». Ma il ragazzo nemmeno si girò, alzò solamente una mano, salutandolo con due dita. Abbattuto, Stiles risalì fino al suo piano,