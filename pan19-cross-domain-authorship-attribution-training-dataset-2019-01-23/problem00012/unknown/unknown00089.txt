vita ti offre qualcosa di inaspettato, qualcosa che può cambiarti, o darti una spinta che ti convinca che in fondo vale la pena vivere. Strano ma vero, Erika ha trovato questo in uno strano ragazzino, Stiles Stilinski.  Il giorno che l'ha incontrato, lei si era attardata nel corridoio, cercando di convincersi ad entrare in aula ed affrontare una nuova giornata di scuola. Aveva sentito qualcuno correre ed imprecare contro migliori amici ritardatari e poi qualcuno le era andato a sbattere contro, facendola cadere per terra.
	"Oh, scusa!" si era subito scusato, depositando il cellulare, causa della sua distrazione, nella tasca dei jeans. Erika dal canto suo, lo osservava, aspettando il momento in cui il mondo avrebbe preso a tremare. Aspettando il momento in cui quel ragazzo dagli occhi incredibilmente grandi e dal colore incredibilmente bello l'avrebbe riconosciuta come "Erika la malata" e avrebbe assunto la solita espressione di chiunque a scuola, quando la urtava: cauta. Non fu così. Quel ragazzo la guardò come avrebbe guardato chiunque in quella situazione e le tese la mano. Un gesto semplice, gentile, sincero. Normale. Erika l'afferrò, arrossendo leggermente, mentre il cuore aumentava leggermente i battiti. La prima volta che arrossiva per qualche ragazzo. La prima volta che non ebbe paura di un attacco epilettico; sembrava che quella mano calda, grande e avvolgente fosse l'unico punto d'appiglio che non facesse tremare il suo mondo. Erika amò quella sensazione.
	Dopo quella volta aveva fatto di tutto per incontrare, conoscere o semplicemente avere un contatto, anche fugace, con quel ragazzino. Le sarebbe piaciuto che lui la guardasse per una volta, la notasse ma era tragicamente e palesemente preso da Lydia Martin. Per la prima volta Erika invidiò una ragazza non per la sua normalità, ma per la sua bellezza, per la sua sicurezza. Per essere l'oggetto dei sentimenti di Stiles e avrebbe voluto essere al posto di quella Lydia.
	Le ore di ginnastica erano un tormento per lei, perchè tutti evitavano di passarle la palla, o anche solo coinvolgerla in qualche attività che comprendesse qualsiasi tipo di sforzo. Odiava quelle ore, perchè la facevano sentire più sola del solito.
	"Scusa" la voce di Stiles le arrivò alle spalle, gentile ed impacciata.
	"Si?" sentì le guance colorarsi piacevolmente, accaldarsi. Si sentiva vitale.
	"Credo che tocchi a noi due arrampicarci sul muro." le aveva fatto notare, scrollando le spalle. Erika si era voltata verso il muro da scalata, dove il coach  Finstock, che si stava sbracciando nella loro direzione, urlava loro di raggiungerli.
	Erika aveva preso un profondo respiro, e anche se era spaventata e il suo cervello le consigliava caldamente di evitare l'attività del momento, lei seguì lo stesso Stiles verso il professore. La verità era che non voleva tirarsi indietro davanti agli occhi del aragazzo, non voleva dare a vedere di aver paura. Non voleva essere malata, non per Stiles, non davanti a Stiles. Non davanti all'unico ragazzo che la trattava come una ragazza qualsiasi.
	Il professore finì di sistemare le dovute precauzioni, e i due iniziarono a scalare il muro. Stiles raggiunse la cima in poco, Erika si bloccò, nonostante quello che aveva pensato prima, a metà tragitto. Stiles intanto era sceso, e stava esultando per aver "vinto". Fu allora che le lacrime cominciarono ad offuscarle la vista. Voleva sul serio scalare quel muro, perchè Stiles aveva esultato e non aveva pensato nemmeno per un istante di lasciarla andare avanti o aspettarla o qualsiasi altra stronzata perchè era malata. Stiles aveva vinto ed aveva esultato come avrebbe fatto con chiunque altro. Voleva scalare quel muro perchè essere trattata in quel modo normale era oltremodo gratificante, la faceva sentire viva, normale, desiderata, come se anche lei avesse dovuto avere un futuro, una speranza, possibilità. La faceva sentire come se  avesse potuto percorrere distanze immense e chissà, magari andare a vedere Parigi. Voleva scalare quel muro, scendere e battere il cinque al vincitore, ma non poteva. Era paralizzata, terrorizzata. Fu per questo che pianse: lacrime di qualcuno che aveva già perso in partenza, lacrime di chi non poteva nemmeno provarci.
	"Coach è epilettica!" esclama Allison Argent e lei singhiozza più forte, perchè si sente umiliata, tradita, sconfitta. Anche peggio quando il coach le urla di scendere, che non fa niente Erika, non importa! L'importante è che ci hai provato e ad Erika questo non basta. Si lascia andare, e finalmente a terra. Letteralmente.


La palestra è silenziosa e buia, e sarebbe anche vuota se non fosse per Erika, ancora dinanzi al quel muro. Non è un semplice capriccio, no, per lei quella è una lotta contro se stessa. Contro la sua malattia, la sua incapacità di andare avanti, sforzarsi e vincere. Vuole solo scalare quel muro e potersi dire, soddisfatta : "Complimenti Erika, ce l'hai fatta!". Vuole solo essere in grado, alla prossima occasione, di battere il cinque a Stiles e dire : "Ce l'ho fatta anche io! Ho vinto" e magari in quell'occasione Stiles potrebbe riuscire a vedere oltre, potrebbe finalmente notarla. Inizia a scalare determinata come non mai;