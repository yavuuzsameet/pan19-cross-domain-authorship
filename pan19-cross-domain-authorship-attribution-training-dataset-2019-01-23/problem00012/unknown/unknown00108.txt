di te” e rispose come se fosse tutto perfettamente sensato: «Perché ti vergogni!» A occhi più che mai spalancati, Derek lo fissò inebetito. «Mi vergogno? Di avere un gatto?» Ovviamente Stiles non era intenzionato a demordere, anzi si era fatto di colpo serissimo. «Sì, ti secca di dimostrarti umano e premuroso. Di ammettere che questo posto è troppo grande e troppo vuoto per viverci da solo, e ti prego deciditi a comprare dei mobili, è desolante, non te l’hanno mai detto? Ma non è questo il punto. Ti vergogni eccome: di ammettere che vuoi compagnia e che ti piace fare i grattini dietro le orecchie a Gatto e che gli vuoi bene. Magari sei anche innamorato di qualcuno però non vuoi dirlo a noi, con tutto che siamo il tuo branco. Sei convinto di dover mantenere sempre un certo distacco e di dover fare il duro, di dover essere davvero il grosso lupo cattivo sempre un po’ incazzato per non sembrare vulnerabile. Non vuoi confessare che quello è il tuo gatto perché ti mancano le palle per riconoscere che perfino un bestione come te deve pur appartenere a qualcuno per essere felice. Ti dai le arie da animale selvaggio e pericoloso e intanto ti sei costruito intorno una gran bella gabbia. Ma a me non la dai a bere, non ci casco, vai a cercare di prendere per il naso qualcun altro, Derek, quello è il tuo gatto. Era fuori sotto la pioggia a gelarsi quel suo culo striato e peloso e io te l’ho riportato sano e salvo prima che si perdesse o che lo colpisse un fulmine. Punto.» Derek si sentiva come se tutto quel profluvio di parole gli si fosse rovesciato addosso con la violenza un po’ stordente di una secchiata di acqua gelata fatta cadere dall’alto quando uno meno se l’aspettava. «Gabbia…» balbettò confuso e parecchio più turbato di quando non gli andasse di ammettere anche solo con se stesso. Iniziava a essere incazzato. La faccenda stava diventando sempre più surreale e però molto meno comica che al principio. Che diavolo ne sapeva Stiles? Credeva davvero di conoscerlo così bene? Come si permetteva di giudicarlo in quel modo e di mettere becco nella sua vita? Con quale autorità e confidenza? E perché diavolo doveva avere così tanta ragione, almeno su un paio di cose? Era insopportabile e Derek stava appunto per ringhiarglielo in faccia quando Stiles lo prevenne, più sfrontato di prima e a quanto pareva non meno incazzato di lui. «È il tuo fottuto gatto, amico, non dirmi stronzate, ti ho sentito benissimo l’altro giorno, mentre salivamo in macchina. “Se trovassi un posto a questo mondo che mi facesse sentire come da Tiffany comprerei i mobili e darei un nome al mio gatto” hai detto. E non ho idea di chi sia questa Tiffany, le tizie che frequenti non sono affari miei, ma è il tuo gatto ed è inutile che mi racconti palle, come bugiardo fai abbastanza schifo, e te lo dico da esperto nel ramo.» «È… Tiffany? Sul serio?» Derek si diede una sonora manata sulla fronte. Aprì la bocca e un secondo dopo la richiuse. Non sapeva da che parte cominciare. Non riusciva nemmeno a processare ciò che Stiles gli aveva appena detto. I sensi di licantropo non lo aiutavano affatto. L’olfatto ad esempio: perché diavolo Stiles odorava come se fosse geloso marcio? Di lui? E perché aveva il battito cardiaco così accelerato? Con un ritmo come quello doveva perfino sentire un po’ di dolore fisico, un senso di costrizione nel petto. Cosa… Derek si diede una seconda manata sulla fronte, mentre un’inattesa lampadina gli si accendeva nel cervello abbagliandolo come i fari di un autotreno avrebbero potuto fare con un povero cerbiatto. A occhi sgranati fissò ancora una volta Stiles, che sembrava troppo accaldato, furioso e con le guance in fiamme, e un attimo dopo lanciò un’occhiata di sbieco al gatto, ancora raggomitolato nel suo angolo e non meno furibondo. Un tuono rimbombò senza preavviso, facendoli sobbalzare entrambi sotto il suo sguardo vagamente appannato dallo stupore. «Ah…» Era orribile sentirsi come se gli si fosse annodata la lingua, Derek lo odiava, perfino essendo per natura ben poco loquace. «Cretino.» La voce gli tornò quando ormai aveva smesso di sperarci, proprio mentre le sue mani calavano sulle spalle di Stiles, in modo a dire il vero più rassicurante che indignato. «Tiffany è un posto, non una ragazza. Stupido pezzo di idiota.» Non riusciva a credere che Stiles non conoscesse il film. Eppure sembrava nerd abbastanza da averlo visto, almeno una volta. Certo era una commedia romantica, ma – forza – tutti conoscevano “Colazione da Tiffany” anche solo per averlo guardato con la propria madre in un noioso pomeriggio d’inverno. Però Stiles non aveva avuto una mamma di quel tipo, no, Derek ogni tanto se lo scordava. Per il poco che Scott e Stiles si erano lasciati sfuggire al riguardo era molto probabile che la madre di Stiles non avesse mai passato pomeriggi interi a guardare vecchi film con la testa del figlio sulle ginocchia e i piedi allungati comodamente su una sedia. E lo sceriffo doveva avere altri gusti e altre priorità, per quanto Derek avesse visto di persona