Non mi risulta che Stiles abbia un paparino ma, in ogni caso, dubito che tu sia in grado di soddisfare i bisogni di qualcuno, chiunque sia.”

Derek aveva osservato per un po' la scena che si svolgeva nel piccolo supermercato, nascosto dietro uno scaffale. Riusciva a distinguere chiaramente l'odore di Stiles, anche in mezzo a quello di tutti gli altri ragazzi più o meno eccitati, e le sue emozioni erano come un libro aperto per lui. Era irritato, ansioso e spaventato. Soprattutto spaventato. E non sembrava in grado di reagire alle provocazioni.
Il comportamento di Stiles la diceva lunga su quella che doveva essere la sua vita, e il fatto che non rispondesse a tono a quell'imbecille che gli stava addosso fece sorgere più di una domanda a Derek. Senza contare che quel pallone gonfiato gli era stato antipatico a prima vista e sembrava avere il potere di far salire la sua irritazione a livelli mai raggiunti prima.
Fu per questo che, invece di lasciar perdere come avrebbe dovuto, si fece avanti per rimetterlo al suo posto quando lo sentì dare della nullità a Stiles, che probabilmente aveva un quoziente d'intelligenza che doppiava il suo. Per questo e perché, nonostante quello che gli aveva detto quando si erano incontrati, quel ragazzino era uno splendore e non gli piaceva vederlo così abbattuto.

Stiles impallidì e poi arrossì miseramente quando vide chi era che aveva risposto a Jackson. Padron D era l'ultima persona che voleva assistesse a quella scena patetica.
“E tu chi saresti?” gli sputò in faccia Jackson, incurante dell'aura di potere che quell'uomo emanava, a riprova della sua scarsa intelligenza.
“Il suo ragazzo” fu la risposta di Padron D, che lasciò tutti di sasso “e ti consiglio di togliere subito le mani di dosso da ciò che è mio, cucciolo idiota.”
Probabilmente, a parte lui e Jackson, nessuno aveva visto le sue iridi cambiare colore, anche se sarebbe bastato il ringhio presente nella sua voce per spaventare chiunque fosse stato così stupido da mettersi contro di lui. Jackson, però, lo aveva visto chiaramente e si era allontanato subito da Stiles, il corpo rigido e gli occhi bassi.
“Al diavolo, andiamocene” ordinò dopo qualche secondo ai suoi amici, che furono più che felici di filarsela da lì.
Non appena rimasero soli, Derek guardò con occhio critico il cestino della spesa di Stiles e alzò gli occhi al cielo, decidendo in quel momento che lo avrebbe portato fuori a cena, quella sera, a che poi avrebbe pensato lui a rifornirgli la dispensa.
“Molla lì quelle schifezze e andiamo, mi sono stancato di aspettarti.”

Quindici minuti dopo erano di nuovo nella stanza che gli era stata assegnata al DOMZ.com. Stiles era seduto sul letto, più nervoso che mai, e Derek era in piedi a qualche metro da lui, le braccia incrociate e lo sguardo accigliato. Il silenzio si protrasse per diversi minuti e Stiles, alla fine, non ce la fece più.
“D'accordo, senti, è chiaro che venire qui è stato un enorme errore. Mi dispiace se ti ho fatto perdere tempo e se ti ho creato problemi, e ti ringrazio per avermi aiutato. Quindi ora me ne vado, così potrai dimenticarti anche della mia esistenza e...”
“Silenzio, ragazzo!” lo interruppe Derek, la voce dura.
Stiles si fermò a metà strada tra il letto e l'armadio nel quale aveva riposto le sue cose quando era arrivato e si voltò a guardarlo.
“Hai ragione, ho già perso fin troppo tempo. Perciò ecco cosa faremo: tu andrai a lavarti, poi indosserai l'accappatoio bianco che è appeso vicino alla doccia, senza nulla sotto, e dopo potremo finalmente andare in una delle stanze dei giochi.”
Stiles lo guardò a bocca aperta, incapace di credere alle sue orecchie, figurarsi di muoversi.
“Subito, ragazzo!” ringhiò Derek, riscuotendo il ragazzo che si affrettò a eseguire i suoi ordini. “E se non sei di ritorno entro dieci minuti verrò a prenderti” gli urlò dietro, un istante prima che la porta del bagno si chiudesse alle sue spalle.
Derek ci mise poco più di cinque minuti per arrivare alla reception, dare istruzioni dettagliate e precise a Greenberg perché gli preparasse una delle stanze dei giochi, liberarsi della maglietta restando solo con i pantaloni e la giacca in pelle e tornare nella stanza di Stiles. Lui, nel frattempo, si stava lavando il più accuratamente possibile. Quella mattina si era fatto un clistere, nella speranza che le cose prendessero una piega eccitante e che potesse finalmente liberarsi della sua verginità, ma preferì comunque andare sul sicuro, anche se aveva fretta.
Dieci minuti dopo uscì dal bagno vestito solo dell'accappatoio candido, come gli era stato ordinato, e trovò Padron D che lo aspettava seduto sul letto. Derek si alzò in piedi non appena lo vide, l'acquolina in bocca alla vista della sua pelle accaldata, lo afferrò per una mano e se lo trascinò dietro, fino a una porta con la luce verde. Stiles si chiese, per un istante, se qualcuno sarebbe entrato per guardarli.
“Prima di iniziare, ci sono alcune cose che devi sapere” gli disse Derek, bloccandolo appena entrati nella stanza. “Ti darò esattamente ciò che