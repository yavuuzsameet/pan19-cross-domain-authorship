delusione nel tono della voce e fregandosene se doveva avere tutto l’aspetto di un cane bastonato, spalle incurvate e muso lungo, metaforica coda tra le gambe compresa.

Cora non tentò nemmeno di negare, annuì e basta, in silenzio. Il suo odore stava virando verso qualcosa di simile alla mortificazione venata di imbarazzo e Mike dubitava che fosse un buon segno. In più a osservarla sembrava quasi che fosse sul punto di aprir bocca per parlare, ma non ci riuscisse. Dava l’idea di una che aveva ingoiato un intero barattolo di colla.

Mike strinse i pugni per trattenersi dall’afferrare il bordo del tavolo da lettura e piantarci dentro una decina esatta di artigli. Già che c’era abbassò lo sguardo per evitare che qualunque altro avventore della biblioteca notasse strani bagliori dorati.

Discuterne con Cora mentre fissava il pavimento ed era così visibilmente sottosopra era umiliante, ma la verità era che a Mike importava solo fino a un certo punto di non mostrarsi debole. Non riusciva ad aspettare o a proporle di andare altrove per sviscerare la faccenda lontano da occhi indiscreti. Era innamorato di Cora come un povero idiota e se stava per perderla aveva bisogno di saperlo subito, dal momento che ci avrebbe messo un sacco di tempo per digerire la cosa. Supponendo che digerirla fosse possibile. Insomma, sì, erano giovani e tutto, eppure era davvero convinto che lei fosse quella giusta, che un domani avrebbero potuto costruire qualcosa. Non per forza lì a Yale, ok. Mike era stato disposto a seguirla a Beacon Hill, Scott McCall permettendo (Morris non sarebbe stato un problema. Era abituato a un branco in continuo mutamento), e a condividere con lei un futuro che comprendesse suo fratello Derek, i suoi nuovi amici e Stiles che, in fondo, era una vecchia conoscenza di entrambi. Se Cora non intendeva andare a vivere con Derek a Beacon Hills ci poteva essere una sola spiegazione: aveva deciso di tornare dal suo branco adottivo a Città del Messico.

Mike dubitava che Cora avrebbe scelto di allontanarsi così tanto se le fosse importato di lui anche solo un briciolo di quanto a lui importava di lei.

Il solo pensiero bastava a spezzargli il cuore e lo faceva sentire inutile, incazzato e parecchio stupido. Fino a quel pomeriggio era stato sul serio convinto che lei lo ricambiasse, anche se a dire il vero in tutto il tempo in cui erano stati insieme non si erano mai detti chiaro e tondo che si amavano. Ah, che imbecille che era!

«Perché?» chiese con veemenza, visto che lei non si decideva a parlare. La bibliotecaria li squadrò entrambi con astio mentre passava con il suo carrello carico di libri. Mike non la degnò nemmeno di uno sguardo ma abbassò la voce, anche solo per cercare di suonare un po’ meno disperato. «Credevo che ormai i tuoi rapporti con tuo fratello fossero… insomma, pensavo… da come ne parli ero convinto che aveste riannodato tutti i fili spezzati e che voleste recuperare il tempo perduto e vivere insieme, vicini, condividere…»

Non c’era verso, non riusciva a continuare. La verità era che, per quanto amando Cora tenesse a vederla recuperare finalmente il poco che restava della propria famiglia, la sola cosa che avrebbe voluto dirle era: «Credevo che saresti rimasta a Beacon Hills anche per essere più vicina a me, perché pensavo che ci tenessi».

Sconfortato, risollevò il capo per guardare Cora in faccia. Che almeno lei glielo dicesse chiaro e tondo che non avevano un domani.

Si era aspettato la Cora bellicosa di poco prima, invece lei aveva le gote rosse come due mele mature e sembrava che fosse indecisa tra lo sbattere le palpebre come un timido cerbiatto dei cartoni animati o digrignare i denti e ruggire. Dio, alle volte Mike davvero non sapeva come approcciarla e non era sicuro di comprenderla. Ancora si ricordava quando era stato convinto che avesse un debole per Stiles e invece quei due erano diventati amici inseparabili e praticamente cognati. A maggior ragione, che motivo aveva Cora di volersene tornare in Messico, lontana dal fratello, dagli amici, da lui? Era così ingiusto.

«Non posso vivere in due posti contemporaneamente.»

Cora aveva finalmente ritrovato l’uso della parola e il suo tono era al limite della concitazione. Mike avrebbe potuto usare i sensi per prevedere che tipo di tirata stava per piovergli tra capo e collo, ma aveva paura di saperlo. Per quanto avesse desiderato una spiegazione, non era davvero pronto a sentirsi liquidare e fu sul punto di zittirla. Cora non gliene lasciò il tempo.

«Tecnicamente non posso nemmeno far parte di due branchi contemporaneamente, lo sai… voglio dire, anche se Derek è mio fratello e sarà sempre anche branco per me, il suo non è il branco in cui finirò per vivere e non…» All’improvviso pareva soprattutto timida e, trattandosi di lei era parecchio inusuale. «Non posso certo restare qui a Yale senza il permesso di Morris. Lui è l’Alpha e Tara è il suo Emissario ed è logico che dovessi avere il loro permesso prima di dirtelo. Morris ha già detto di sì, in realtà, ma non è ufficiale, Tara deve prima scrivere all’Emissario del mio branco adottivo a Citta del Messico e Derek deve avere il tempo di abituarsi all’idea, anche se in fondo l’