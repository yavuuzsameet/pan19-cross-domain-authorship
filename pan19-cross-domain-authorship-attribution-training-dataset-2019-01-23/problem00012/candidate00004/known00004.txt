punta di piedi. Il che è esattamente ciò che succede anche a John.
Sarebbe buffo e un po’ imbarazzante se non fosse che è la prima volta in cui non è lui a dover cercare un contatto. Più Sherlock lo bacia e più John continua a ripeterselo: sta succedendo sul serio, Sherlock ha fatto la prima mossa.
John si chiede il perché di quel gesto improvviso e fuori dal comune, ma non intende domandare spiegazioni. Per farlo dovrebbe sottrarsi al bacio e non vuole che finisca. Non farebbe niente che possa mettere a rischio perfezione di un momento così struggente.
Si lascia baciare, ricambia con tutto il possibile trasporto e stringe Sherlock tra le braccia, cingendolo per la vita.
Una sensazione di tepore lo avvolge e lo fa sentire un po’ illanguidito. Il suo cuore pompa il sangue in circolo in quella maniera un vagamente dolorosa ma nello stesso tempo piacevole che solo gli innamorati riescono a sperimentare.
Si tratta solo di un bacio, certo, ma John nel riceverlo si sente così a posto e felice che la sua mente si svuota e si fa leggera come un palloncino gonfiato di elio.
Tutto perde importanza, a parte il bacio stesso, perfino le motivazioni da cui è scaturito.
Senza pensare John fa scorrere le mani sulla schiena di Sherlock, con tutta la lentezza di una carezza vera e propria.
Lui e Sherlock non sono mai particolarmente effusivi quando non stanno facendo l’amore, e a John sta bene così, tutto sommato. Ora però trova del tutto naturale compiere quel piccolo gesto gentile. E’ il segno di un’intimità che pervade anche il bacio e Sherlock non fa nulla per sottrarsi.
Le sue mani circondano ancora il viso di John e la sua unica reazione a quella carezza sulla schiena è un leggero tremore.
John lo sente fremere appena. Premute contro le sue, perfino le labbra di Sherlock sono scosse da un brevissimo brivido.
Malgrado ciò il bacio continua e anzi diventa perfino più profondo.
Sherlock bacia poco ma sa districarsi molto meglio di quanto non ci si aspetterebbe. Al momento lo sta facendo in un modo istintivo che lascia John senza fiato, anche solo perché il suo comportamento è una rarità assoluta.
Sherlock gli traccia due circoletti su uno zigomo con la punta di un dito e poi sposta le mani dal suo viso e gli stringe i capelli dietro la nuca, nonostante siano troppo corti perché riesca a tirarli più di tanto.
Lui e John ormai sono così vicini che, quando la foga aumenta, si sbilanciano un po’ e vacillano pericolosamente.
John è costretto ad arretrare appena e, per un secondo, pensa con rammarico che così finirà con l’allontanarsi da Sherlock. Invece si sbaglia. Sherlock si muove insieme a lui, assecondando il suo retrocedere incerto e sostenendolo per la vita con un braccio.
Non basta per far sì che John ritrovi l’equilibrio, ma quando piomba sul divano non è solo e non lo fa in maniera troppo caotica e disordinata. In pratica casca a sedere di colpo, senza grossi danni.
Sherlock sa essere molto agile – anche in quel senso possiede qualità che potrebbero risultare inaspettate – e più che rovinargli addosso in una maniera scomposta riesce in qualche modo a frenare la propria caduta. Con le ginocchia puntellate contro il bordo dei cuscini del divano, per un istante, incombe su John a braccia tese e con la schiena incurvata.
Quando alla fine crolla in avanti, il suo viso finisce nascosto nell’incavo della spalla di John. E lui se lo ritrova praticamente seduto sulle ginocchia.
Ora che non si stanno più baciando la sua mente riprende a funzionare abbastanza da consentirgli di notare che Sherlock non sembra intenzionato a risollevarsi subito da quella posizione non proprio comodissima.
Le mani, che erano premute sullo schienale del divano, scivolano giù fino a incontrare le spalle di John e a stringerle con forza.
John avverte il suo respiro sul collo e si rende conto che è un po’ affannato.
Si chiede ancora una volta se Sherlock stia bene e vorrebbe parlargli, ma non sa esattamente cosa dire e quindi tace.
Alla fine è Sherlock che, sorprendendolo ancora una volta, rompe il silenzio.
Lo fa con uno specifico tono febbrile che John ha già sentito una volta, a Baskerville, quando Sherlock ha praticamente confessato di non essere immune dal panico e dallo spavento.
«Non riesco a sopportarlo» dice in modo brusco e profondamente seccato. «E’ inconcepibile e sbagliato e non deve succedermi mai più.» Poi risolleva il capo e ha di nuovo quella strana luce nello sguardo, come se volesse accusare John di un qualche misfatto che lui è certo di non aver compiuto.
«Posso sapere su cosa stai blaterando?» John non vorrebbe essere aspro, non dopo un bacio come quello che Sherlock gli ha appena dato, ma di fronte a quel biasimo immeritato non riesce a trattenersi in nessun modo.
Sherlock lo fissa con un’espressione corrucciata. «Il mio cervello» esclama, come se ciò che intende dire fosse scontato e lampante. «La mia mente John. La mia prfetta capacità di ragionamento. Pensavo che, una volta chiarite le cose tra me e te, la mia mente avrebbe smesso di incepparsi e di commettere errori. E’ inconcepibile. Io non sbaglio mai, non sono uno che si confonde, e invece oggi mi è successo