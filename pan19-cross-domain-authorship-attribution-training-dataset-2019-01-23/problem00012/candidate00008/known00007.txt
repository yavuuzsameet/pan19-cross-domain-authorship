detti di amarci. Non mi sembrava così importante dirglielo, e credo che lui neanche volesse farselo dire. Palesarsi lui, meno che mai. Eppure mi sono sentito amato, a dispetto delle sue manie insopportabili e dei suoi ancor più insopportabili borbottii continui. Mi chiedo se abbia sentito la stessa cosa. Ho paura della risposta.


“Ed… cosa ti salta in mente?”, gli chiesi cercando di trattenere panico e nausea entro i limiti della ragione. La voce mi uscì fuori convincente e matura, appena un po’ tremula.
La mano rimaneva delicatamente appoggiata sul mio stomaco che mi si contrasse ancora.
Ancora vomitai.
Lui non se ne accorse più di quanto se n’era accorto prima.
Mi guardava la pancia con un vago sorriso da mentecatto ed intanto bisbigliava il nome del fratello come se fosse lì e solo lui potesse vederlo.
“Non preoccuparti”, sussurrava ancora. “Starai di nuovo bene…”
Lo scatto con cui si issò sul letto e mi si accovacciò sopra la pancia cingendomi i fianchi con le gambe mi fece sussultare.
Repressi un altro conato e mi trovai a fissare inebetito le macchie di vomito sulla camicia che indossava Ed.
Era una delle mie preferite.
“Non verranno mai via”, pensai stupidamente.
“Sei lurido”, mi disse a denti stretti come se mi guardasse veramente per la prima volta.
Si sporse oltre il materasso e raggiunse la macchia scura del suo cappotto.
Nel farlo la sua gamba metallica mi premette sul fianco con forza facendomi gemere.
Il modo in cui mi ripulì fu quasi rabbioso se non avesse avuto stampata sul viso un’espressione di calma innaturale.
“Cosa vuoi fare?”, gli chiesi ancora in un sibilo pietoso.
“Mi riprendo Al”, rispose secco continuando a sfregare la stoffa sulla mia pelle con concentrata attenzione. “Tu me l’hai preso, tu me lo ridarai. A qualsiasi costo.”
Ci fu un lungo silenzio col sottofondo di quel fruscio quieto, prima che mi battesse le dita metalliche dell’Automail sullo stomaco in un gesto affettuoso.
“Lo accoglierai dentro di te. Forse allora smetterò di odiarti.” Alzò lo sguardo sul mio viso con un sorrisetto maligno a piegargli le labbra.
“C’è un problema non da poco, però. Non ho mai avuto meno voglia di te come in questo momento. Ho il cazzo talmente moscio che ci vorrebbe un miracolo… Qualche suggerimento, Colonnello?”

Mai stato geloso. Sono assolutamente incapace di esserlo. Mai avuto spasmi irrazionali verso atteggiamenti ambigui. Ma… Il modo in cui un giorno ho visto Ed guardare una vecchia foto di Al… Ecco, allora forse quella fitta che provai fu quanto di più vicino a un moto di gelosia io abbia mai avuto. Ma fu talmente veloce, come una puntura d’ape, che non gli ho mai dato peso. L’avessi fatto, avrei intuito che per quanto mi amasse, il fratello sarebbe stato sempre al primo posto per ogni cosa.
“Ascolta, Ed…”, cominciai con voce pacata a dispetto dell’ansia che mi prese alle sue parole.Ed mi guardò tranquillo senza traccia del ghigno sardonico di poco prima. Rimase in attesa con aria interrogativa ed io, confortato dal suo atteggiamento bendisposto imbastii un discorso sensato e maturo volto a farlo ragionare.Non ricordo le parole esatte. Ero spinto dalla paura e dal bisogno di riportare Ed su solidi binari. Probabilmente gli ricordai il fallimento della trasmutazione umana, di come già avessero tentato e fallito, di come fosse risultato tutto inutile, che i morti restano tali qualsiasi cosa si faccia…
Lui annuiva ai punti giusti. Sembrava capire.
Cominciai a credere di averla scampata. Quando lo vidi sguainare la lama, sussultai ma non smisi di parlare. Balbettando rimarcai ogni punto mentre lui prese a scucire la sua giacca, cominciando dalle maniche, tranquillo e rilassato.
Quando la prima manica fu divisa in due mi fermai:
“Cosa stai facendo?”, chiesi.
“Non curartene”, rispose senza alzare gli occhi su di me, ma continuando il lavoro. “Mi piace sentirti parlare… Lo fai così bene!”
Proseguii a stento, sconcertato.
Il cappotto era quasi diviso in due quando tacqui stremato.
“Quello che dici è ragionevole, Roy”, disse con una nota divertita nella voce.
Recise gli ultimi punti e con uno scatto repentino mi infilò la stoffa sopra la testa.
“Hai ago e filo?”, mi chiese. Quindi senza attendere una mia risposta proseguì: “L’ultima volta li tenevi nel primo cassetto del comò…”.
Lo sentii alzarsi e probabilmente incespicare nei pantaloni troppo lunghi. Non lo vidi. La massa di tessuto mi avvolgeva completamente la testa.
Dopo un po’ me lo sentii di nuovo addosso, il peso a gravarmi sulle cosce.
Con precisi strattoni mi accomodò la stoffa sulle braccia nude permettendomi di vedere di nuovo.
Aveva un espressione cupa e concentrata mentre mi ricuciva addosso le maniche, incurante di unire insieme alla stoffa lembi di pelle.
Le lacrime scesero contro il mio volere fredde ed esauste, ma non cacciai un lamento.
Nel silenzio che seguì c’erano solo i miei respiri pesanti e il frusciare della stoffa a riempire la paura che mi pulsava nella gola contratta.
Vedevo le dita bianche di Ed macchiate di sangue mentre faceva scorrere l’ago e il malessere tornò a infiammare l’esofago.
Ed mi chiuse