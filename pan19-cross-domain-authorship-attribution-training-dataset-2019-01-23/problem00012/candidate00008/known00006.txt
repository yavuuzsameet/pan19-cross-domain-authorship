sono ancora una morsa sulle sue guance, non accenna neanche al minimo disturbo. Non gli da noia neanche il suo ghigno divertito di chi si è tolto finalmente la curiosità di vedere cosa c’era dietro la cortina dei capelli.
Sono compagni, una famiglia e chi se ne fotte se il suo sguardo, con quelle cazzo di sopracciglia a ricciolo è un po’ asimmetrico e ora non ricorda neanche perché tenesse così tanto a nasconderlo. Zoro lo guarda senza dire niente ma ancora una volta Sanji capisce quello che il suo sguardo, e il suo ghigno vogliono dire.
Ma Zoro lo sorprende ancora una volta quando decide di parlare, di sottolineare quello che il suo silenzio gli ha già garantito.
«Ci saremo sempre l’uno per l’altro. Per la nostra famiglia. Per Luffy. Sapremo sempre cosa serve e cosa fare. Entrambi.» Sanji sente la punta delle dita di Zoro descrivere la curva assurda delle sue sopracciglia e si sorprende ad osservargli la piega amara della bocca, troppo seria quando dovrebbe ridere di lui, come ha sempre fatto, come hanno sempre fatto entrambi l’uno verso l’altro.
«Dobbiamo diventare più forti, Sanji» esala poi con un sospiro frustrato senza smettere di muovere le dita che si bloccano poi sulle sue tempie e spingono come a voler far entrare nel suo cervello quel pensiero cruciale, fondamentale. «Promettilo», dice con urgenza.
Sanji non può che annuire. Neanche lui vuole più sentirsi così inerme. Adagia la fronte su quella di Zoro in un contatto che serve a rassicurare.
Rimangono lì per un po’ ad occhi chiusi nutrendosi entrambi della forza e della determinazione dell’altro, del calore dei loro corpi, di un abbraccio confortante.
«E in fondo non c’è poi nulla di così strano», pensa Sanji. «Siamo una famiglia».


2.


La prima cosa che nota di lui, appena riemerge dal mare è che gli sono cresciuti i capelli e finalmente ha perso quell’aria da principino idiota. Fuma come al solito e anche se è lontano Zoro sa che ha quel cazzo di ghigno divertito a curvargli le labbra. Zoro non si stupisce di essere felice di vederlo e non si stupisce di comprendere ora quanto gli è mancato quell’idiota. Zoro ha avuto due anni per pensare. Pensare, ragionare, sviscerare le cose non sempre gli riesce facile, ma questo non vuol dire che non lo faccia. Continuamente, in realtà. È che ha bisogno di tempo perché i pensieri radichino profondamente nel suo cervello e si ancorino con perseveranza e siano chiari, proprio come piace a lui. È lento ad afferrare le cose, lo sa, ed è sempre stato fonte di presa in giro da parte di quel damerino laggiù che lo osserva, ora, mani in tasca. Ha il fondato sospetto che il cuoco lo creda un idiota; più che fondato, visto che non fa che ricordarglielo tra un insulto e l’altro. Forse è questo che lo fa più incazzare. Più dei nomignoli con cui si diverte a chiamarlo. Quando raggiunge Sanji sulla terraferma e lo guarda in viso capisce subito che c’è qualcosa di stonato in lui. Quello che sono riusciti a raggiungere due anni prima è come soffocato, accantonato. Dimenticato. Due anni sono un’eternità di tempo. Il primo impulso di Zoro è quello di prenderlo per il collo e mollargli un pugno che gli cancelli quella smorfia beffarda dal viso. Invece di assecondare l’istinto stavolta Zoro stringe la mascella con forza prima di uscirsene con un «Oi Cuoco! Ce l’hai fatta ad arrivare!» che è un palese insulto sia nel tono che nelle intenzioni. Infatti quello lo guarda con un cipiglio che preannuncia una delle loro solite liti furibonde. Zoro sorride. Non è l’incontro che si aspettava, ma tra loro crede che sarà sempre così. Sul viso di Sanji si leggono tutte le sfumature delle emozioni. Ed è un incanto per uno che le emozioni invece le filtra senza neanche accorgersene. Eppure le prova anche lui. È che è rimasto solo troppo tempo, tutta una vita pensando che fosse la cosa più sicura da fare. Niente legami, niente complicazioni che potessero sviarlo dal suo obbiettivo. Ora sa con certezza che aveva torto. I suoi compagni sono la sua vera forza. Il motivo in più per andare avanti, la sua nuova determinazione. Condividono tutti un sogno e non importa quanto diverso sia. Ognuno di loro, per quanto strano possa essere, ha un sogno reale, agognato e per questo degno di essere perseguito. Ed ognuno di loro lotta insieme per i sogni di tutti. Zoro sa che Sanji sarà sempre al suo fianco. Per quanto entrambi si diano sui nervi, sa che Sanji tiene al suo sogno quanto al proprio. E lo sapeva già prima di Thriller bark. Zoro lo guarda senza dar peso ai suoi fantasiosi improperi. Li trova divertenti il più delle volte. Qualche volta toccano un tasto dolente e riescono a farlo scattare come nessun’altro riesce. È per questo che Zoro lo trova interessante. Sanji ha il potere di risvegliare i suoi sentimenti nascosti. Ci riescono un po’ tutti nella ciurma, ma Sanji ci riesce particolarmente bene. «Settimo! Sei arrivato settimo…» dice Zoro con una smorfia canzonatoria, braccia incrociate al petto, espressione serafica