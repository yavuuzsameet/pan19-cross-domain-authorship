come a cercare le parole giuste.“Forse è meglio che ti spieghi cos’è quell’arco”, bisbiglia Albus quasi rivolto a se stesso ed io sento la paura crescere, ampliarmi il petto, premere contro i denti, muovere la lingua in lente deglutizioni.“Parecchio tempo fa il mondo magico decise di abolire la pena di morte, cosa che rese scontenti molti. Nacque così l’Arco di pietra, a prova di evasione: un modo meno drastico ma comunque efficace di liberarsi dei prigionieri scomodi. Li si faceva sparire nel nulla, per sempre”.Sento la voce di Albus spegnersi improvvisa e sussulto di conseguenza.Si aspetta forse che io dica qualcosa?L’orrore del suo racconto mi fa rabbrividire. Non riesco ad immaginare Sirius sperduto nel nulla. Vivo, ma impossibilitato a vivere.La rabbia mi accende le viscere.Apro e chiudo i pugni senza riuscire a trovare la voce. Lo fa Albus prima di me.“Sirius è vivo e forse può essere tirato fuori”, dice quella voce quieta e la mia rabbia prende il suono di una risata secca, quasi un singhiozzo spezzato, di cui mi vergogno.“Il tuo tempismo è sempre stato proverbiale”, gli dico beffardo.“Sono solo un’immagine e queste informazioni le ho apprese che è poco”, mi risponde il vecchio tranquillamente.Rido ancora serrando le mani sui braccioli.Non ci credo. Non posso crederci. Albus sapeva da sempre, lo so.“Non mentire”, esplodo alzandomi con impeto e afferrando la tela.Volto il quadro e fisso il viso serio del preside.“Non mentire”, gli ripeto. “Tu lo sapevi, ma non hai voluto dirmi nulla per non distogliermi dal mio compito.” L’improvviso scatto mi ha privato di forze. Mollo la cornice e quella si inclina poggiandosi alla parete con un colpo sordo.Distolgo gli occhi disgustato e mi ritrovo ad osservare le lancette della pendola. Quella dei secondi si muove con un suono ossessivo, ritmico, ricordandomi i miei doveri.Dieci minuti.Il tempo si diverte a rincorrermi, a spaventarmi.Sento la fronte ricoprirsi di sudore.“Sirius è morto”, mi ripeto per scacciare dalla mente l’immagine di lui sospesa nel vuoto.“Sirius è morto”, ripeto anche ad Albus, stringendomi le braccia al petto, cercando di fermare il tremore che mi ha colto.Quello scuote la testa.“No”, dice sicuro.Già non lo guardo più.Mi avvicino alla porta che conduce al laboratorio senza prestargli più attenzione e la spalanco con un ampio gesto del braccio, osservando le scale che si perdono nel buio.“Hanno fatto un buon lavoro con quell’Arco, Severus. Pensavano di aver trovato la prigione perfetta. Ma c’è sempre un modo per uscir fuori da un posto, se c’è un modo per entrarci. Affronta quello che ti tormenta, non impedirtelo…” sento che prosegue mentre scendo nell’oscurità.

Quando torno su, noto che Albus sorride.“E’ un buon giorno per una passeggiata, Severus. E’ una giornata limpida e soleggiata”. Si interrompe e mi guarda fisso, solenne, poi prosegue tranquillo “Venire a patti con quel ricordo è un buon modo per cominciare. Forse non sei l’unico che vuole farlo”.Afferro la maniglia.E’ fredda, come mi sento io.Gelido e impotente.Tornare a lottare non è facile dopo essersi arresi.Appoggio la fronte al legno della porta e ascolto il mio respiro affrettato.Dirsi che va tutto bene non funziona gran ché.Sirius, che ti è successo?Serro gli occhi impedendomi di fare la figura del bambino e apro la porta spingendomi a forza in quel chiarore mattutino.

* * * * *

Ho appena abbandonato il mio ultimo cliente, soddisfatto del mio lavoro: una complicata serie di pozioni dimagranti.Sono stato volutamente crudele a posizionarle una ad una attorno al suo piatto su cui troneggiava un’enorme fetta di torta di mele con abbondante contorno di salsa acida.Quell’uomo è malato di ciccitudine, come l’avrebbe chiamata Sirius.E’ grasso principalmente nel cervello. Un ghigno mi ha curvato le labbra nel notare l’espressione preoccupata su quel viso tondo.Ha controindicazioni serie, la mia cura, ma gliele ho elencate con precisione e non posso davvero sentirmi in colpa se non le seguirà alla lettera.

Mentre cammino svelto per andare a far scorta di ingredienti un raggio di sole mi ferisce gli occhi.Mi copro il viso con una mano mentre cerco la fonte di quel disturbo.E in una vetrina poco distante, un oggetto di vetro riflette il sole splendendo fulgido. Sul corpo bombato di quell’ampolla si riflettono tutti i colori dell’iride scomposti in un arcobaleno lieve, appena percepibile.E’ un attimo ritrovarmi piegato a terra, sgomento.La comprensione improvvisa mi fa prorompere un verso strozzato dalla gola.Boccheggio, mentre il dolore si fa straziante, mi artiglia il petto e mi ruba il fiato.Rimango accovacciato a terra, incapace di compiere qualsiasi gesto, ignorando la gente che mi passa accanto, i toni preoccupati e la loro diffidenza.Rimango lì fino a che il sole non cala dietro le case, spegnendo quella luce impietosa, rendendo quel pezzo di vetro un inutile, patetico oggetto.Come me.Quando mi rialzo a fatica mi sento come si mi avessero