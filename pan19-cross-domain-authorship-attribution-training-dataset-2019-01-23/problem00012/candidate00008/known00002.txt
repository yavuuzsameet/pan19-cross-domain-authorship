inseguimento delle ore piccole, anche solo per chiederti scusa.
E’ quello che è successo praticamente tutte le notti.
E la notte non è un orario adatto per farsi delle domande e soprattutto per darsi delle risposte. Le tre di notte sono un orario buono solo per ricacciarsi sotto le coperte dopo aver sbarrato la porta della camera,  e possibilmente sperare di riprendere a dormire.
Non sempre ci sono riuscito.



***

«Oh no! Non ancora!» esclamai roco di sonno mentre Mortimer sostava pesante e furioso sul mio petto, le unghie retratte incastrate nella stoffa del mio pigiama.
«Non fartelo scappare, John» mi intimò Sherlock.
Nel buio della stanza non riuscivo a scorgere che la sua sagoma e il bianco degli occhi spalancati.
Fu per pura abitudine che allungai lesto le braccia e trattenni Mortimer per la collottola. Ancora mezzo addormentato guardai Sherlock estrarre da dietro la schiena qualcosa che ad un’occhiata più attenta  si rivelò essere un paio di forbici.
Prima di aprire le braccia orripilato e sconvolto Sherlock aveva già tagliato con mano esperta.
Mentre il gatto sfrecciava furioso fuori dalla stanza, non prima di avermi ringraziato lasciandomi sul dorso della mano dolente quattro strisce sanguinanti, mi allungai alla cieca cercando la luce dell’abajour.
Sbattei le palpebre più volte prima di focalizzare lo sguardo sulla figura di Sherlock che teneva tra le dita della mano una manciata consistente di pelo.
Gemetti.
«Ben fatto John» mi disse prima di voltarsi fluido ed elegante e lasciare la stanza.
Gemetti ancora guardando la mia mano ferita.
Che cosa diavolo stesse tramando ancora non lo sapevo, ma se non si trovava al più presto un caso fui certo che sarei impazzito.



***

Mi sono spesso chiesto in quei giorni se la foga con cui Sherlock tormentava quel povero gatto – e Cristo, non  era forse vero che sembrava più deperito? Elsie mi avrebbe mai perdonato? – fosse solo per puro gusto o avesse motivi nascosti che ancora oggi non riesco ad intuire appieno.
Propendo per lo studio.
Sherlock ha interi cataloghi delle più svariate informazioni. Probabilmente ne tiene uno anche sui felini. Pelo, saliva, unghie, impronte. Tutte quelle cose lì, insomma.
Quella sera rientrò in stanza qualche minuto dopo e afferrato il mio cellulare mi costrinse a fargli fotografare la mano ferita.
Ero ancora talmente frastornato che non opposi resistenza, neanche quando si portò via il telefono.
Borbottai solo un «Ho la sveglia lì!» totalmente inascoltato.
Caddi in un sonno agitato e penso di aver dormito appena qualche minuto quando mi ridestai.
La guerra tra quei due deficienti non era ancora finita e prima di ritrovarmeli in stanza ancora una volta balzai fuori dal letto con sguardo allucinato sul punto di scoppiare.
Scesi le scale determinato a fermare questa follia.
Sherlock lavorava febbrilmente ai suoi alambicchi. L’odore era insopportabile. Urina di gatto? Feci? Pelo bruciato? Forse ogni ipotesi era valida.
Mi coprii il naso con una mano e corsi a spalancare la finestra.
«Dov’è Mortimer?» chiesi dopo aver aspirato una boccata d’aria.
Mi rispose solo con uno svolazzare della mano molto vago.
Mi accasciai esausto sulla poltrona guardando Sherlock in cagnesco.
Le ultime trame del sonno s’erano dissipate. Non riuscivo a credere d’essere così arrendevole nei confronti di Sherlock e la cosa mi faceva davvero impazzire.
«Ne farai una di troppo Sherlock, prima o poi…» esalai in un borbottio iroso.
Quello smise di lavorare e alzò la testa a fissarmi.
Seppi che era infuriato solo dal colore dei suoi occhi. Dall’azzurro-grigio quasi trasparente gli diventano di un verde intenso.
Già in condizioni normali non riesco a resistergli figuriamoci quando ha quegli occhi lì. Sospirai ancora.
«Allora, Sherlock sentiamo… Cosa diamine ti prende?» riuscii a dire masticando tra i denti la mia rassegnazione. Quei dannati occhi!
Mi guardò a lungo senza una parola, perfettamente immobile ed io mi chiesi ancora cosa stesse rimuginando e perché rispondermi dovesse essere improvvisamente così difficile.
Forse è complicato per tanti decifrare i rovelli di Sherlock. Non per me. So quando si trova in difficoltà. Lo capisco dal colore degli occhi, appunto. Non ho mai visto occhi più strani. Sono come le pietre che cambiano colore col cambiamento atmosferico, solo che i suoi occhi cambiano colore con l’umore.
Oppure il modo in cui atteggia le labbra, o l’inarcarsi lieve del sopracciglio… Sono tanti piccoli particolari insignificanti, ma ho passato tanto tempo ad osservarlo e credo davvero di conoscerlo appena un po’ di più di tutti gli altri.
«Non è un purosangue. Quella donna ti ha mentito…» disse alla fine drizzandosi in piedi e incrociando le braccia al petto.
Lo guardai non sapendo come comportarmi. Dirgli che della purezza di Morty non mi importava nulla sarebbe stato forse un po’ brusco dato che si era buttato in quella ricerca anima e corpo. Trattenni un ghigno ostentando un’espressione impassibile.
«Non è un puro Ragdoll. E te l’avrei potuto dire nell’attimo esatto in cui l’ho visto ma non avendo una documentazione dettagliata di quella razza già che c’ero ne ho approfittato per raccogliere qualche informazione».
Non riuscii a trattenere una risata sebbene mi stessi tormentando le labbra coi denti per impedirmelo.
Sherlock mi guardò interrogativo, gli occhi socchiusi a mandare lampi