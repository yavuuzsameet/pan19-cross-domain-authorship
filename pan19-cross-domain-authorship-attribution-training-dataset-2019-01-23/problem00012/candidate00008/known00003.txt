senti euforico, leggero.Sai che stai fuggendo da qualcosa appena dietro di te eppure l’euforia ti fa sentire bene.Basta stendere le zampe in un arco perfetto e quel qualcosa non potrà mai raggiungerti.Corri verso il branco che ti attende da qualche parte più avanti e ti senti invincibile finché puoi correre, finché hai fiato e voglia di farlo.Finché sai farlo bene.Da qualche parte intuisci che quello che stai facendo è impossibile.In qualche modo sai che non basterà correre per salvarti, non è mai bastato.Non ti importa. Quello che ti interessa per ora è esattamente quello che stai facendo. Correre. Perché lo fai bene.Perché il vento ti investe il muso e ti sembra una cosa esaltante, perfetta.Intuisci che sfrecciare nella foresta è vitale.Fuggire da quella cosa che ti segue da presso.Eppure per quanto può entusiasmarti ad un tratto sai che c’è qualcosa di storto. Lo avverti a livello inconscio. Diminuisci la falcata in maniera graduale muovendo il capo attorno. Circospetto.Piano piano ti fermi e il dolore ti sommerge. Le zampe ti diventano estranee. Incespicano. Si piegano.Comprendi che quello che ti insegue dev’essere affrontato.Anche se non potrai correre mai più. Riemergo da questo nuovo frammento di sogno con  gli occhi annebbiati da stupide lacrime. Fortuna che avevo il viso voltato contro il finestrino. Le lacrime si seccano quasi subito lasciandomi un malessere nello stomaco e fastidio sulle guance. Solo dopo un po’ mi rendo conto che la macchina ha un’andatura ridicola. Il paesaggio scorre lento come se stessimo facendo una passeggiata a piedi. Mi volto verso Roy. “Che succede?” gli chiedo con la voce ancora roca di sonno. Lui non risponde sulle prime. Continua a fissare davanti a sé con gli occhi socchiusi come se la luce potesse dargli fastidio. “Siamo quasi arrivati”, dice. E la sua voce pare più roca della mia. Ed è strano che vi capti una punta di rabbia. “Lo so”, gli rispondo e vorrei davvero metterci un minimo di costernazione nel tono perché è quasi certo che non ci rivedremo più eppure non mi riesce. Non mi riesce altro che sentirmi sollevato e leggero. Inspiro  a fondo l’odore dell’erba tagliata di fresco. Ai lati della strada ve ne sono mucchi interi lasciati a seccare al sole. “Accelera, Roy.”, lo incito. E pare un ordine che ha il potere di farlo infuriare. Mi pianta addosso due occhi feroci, cupi. Ed ora riesco a vedergli il sudore inumidirgli la fronte in minuscole gocce. “Sei tu il pericolo”, mormoro muovendo le labbra senza alcun suono, ma ne rido immediatamente. E’ solo Roy, che diamine! Eppure mi spaventa. “Dobbiamo parlare!”, sibila e prima che possa pensarci ribatto un “Di cosa?” sconcertato.  “Di noi”, mi sputa addosso come un insulto. “Di noi!” e ferma la macchina lì in mezzo alla strada. Il gesto sgarbato con cui alza il freno a mano pare definitivo. “Non ne esco”, penso e mi ritrovo atterrito. “Non c’è niente da dire su di noi”, riesco a rispondergli con calma. “Mi sembra che ci siamo già detti tutto.” Scuote la testa con impeto e invece che per negare a me sembra più il gesto di un ragazzino con le paturnie. “No. Io non ti mollo.” “Ma l’hai già fatto”, gli ribatto cauto. “Un sacco di tempo fa.” Mi fissa con due occhi sofferenti. “Tu non capisci.” Mi limito a star zitto. No, non capisco. Se fossi stato una persona solo un poco più sveglia non ci sarebbe mai stato un “noi”. Mi sarei evitato parecchia sofferenza e una storia sbagliata fin dall’inizio. E sono certo che io gli sono capitato tra capo e collo nell’unico istante in cui ha mandato a quel paese il cervello anche lui.  Non sono stato un calcolo io ma solo un imprevisto. Ci sono stati momenti della nostra relazione che rimarranno, a dispetto di quello che siamo adesso, gli istanti più belli della mia vita. Ma è finita. Ci sono stati strascichi di sofferenza e qualche recriminazione. Ed io ho pensato più volte che non ne sarei mai uscito fuori, che il dolore per il suo abbandono mi sarebbe marcito dentro. Non è successo.  Di tutto l’amore che provavo per lui non è rimasto che un lieve barlume. Qualche malinconica immagine. Nient’altro. Ora è veramente solo il mio Colonnello. Avrei dato la vita per lui e per quello in cui crede, ma neanche questo posso più fare. E’ davvero finita, ma come posso dirglielo? Frugo nelle tasche e ne estraggo il pacchetto di sigarette. Accenderne una mi sembra la sola risposta. Guardarlo distante da dietro il fumo, abbozzare un sorriso… non posso fare nient’altro. Neanche amarlo. “Dobbiamo parlare…”, si ostina lui stringendo il volante in una morsa convulsa.  Non mi guarda. “Quando tutto sarà finito tornerò da te”, aggiunge. “Vedrai che sarà tutto diverso…” “Ma lo è già”, sbuffo le parole insieme al fumo in un gesto esasperato. Lo guardo e mi sento esausto. “Io non ti amo più” e