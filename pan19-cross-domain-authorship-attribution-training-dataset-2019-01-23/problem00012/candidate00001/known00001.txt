l'ultima camera del piano; la porta era socchiusa e una fioca luce spezzava, come una lama d'oro, l'oscurità totale del corridoio.


	Christine, con il cuore che le batteva forte nel petto, carezzò il metallo freddo della maniglia e poi spinse, aprendola definitvamente. 


	Quale meraviglia fu nel trovarlo lì, seduto ad un vecchio pianoforte, le spalle ricurve in un gesto di tale sconforto e disperazione da spezzarle il cuore, la schiena che s'agitava presa da singhiozzi disperati, mentre lo sentiva mormorare senza sosta il suo nome.


	Si avvicinò sicura, l'istinto di prendere tra le braccia quella creatura desolata ed alleviare il suo dolore si era radicato in lei, che non poteva sopportare di vedere il suo Angelo della Musica ridotto in quello stato, soprattutto a causa sua.


	Poggiò delicatamente la mano sulla sua spalla e lo sentì irrigidirsi per la sorpresa e poi, proprio mentre si voltava verso di lei, un colpo di vento, proveniente da una crepa nel muro, spense la candela, rendendo tutto buio. 


	L'unica cosa che ancora risplendeva nel buio, erano i suoi occhi dorati.


	 


	Le afferrò il polso con decisione tale da farle male, mentre con voce furiosa domandava:"Chi è là?"


	"Sono io" bisbigliò la donna in risposta, con il cuore in gola, emettendo un debole lamento quando rilasciò il suo polso di scatto.


	"Christine." non era domanda, bensì una constatazione piena di incredulità, come se credesse di star sognando.


	"Christine" ripetè e la voce si spezzò ancora in un singhiozzo tormentato che si conficcò come una scheggia nel suo cuore.


	Dio, che cosa aveva fatto di male? Perchè quella povera creatura doveva torturarsi in quel modo a causa sua? Perchè era colpevole di far soffrire l'uomo che amava realmente? Perchè era stata così debole da scegliere Raul?


	"Erik" sussurrò lei, la voce rotta dal pianto, mentre con le mani lo cercava nel buio; lui le afferrò prontamente.


	"Non dovoresti essere quì, mia Musa, domani ti sposi, ricordi?" sembarava che ogni parola gli costasse uno sforzo immenso, mentre il tremorìo delle mani le tradivano.


	"Sì, è vero, dovrei andare" bisbigliò in risposta ma il suo corpo rimase fermo dov'era, l'anima che bruciava solo al suono della sua voce, risvegliatasi dai mesi passati nel torpore pacifico dell'amore di Raul.


	No, non poteva sposare quell'uomo quando era così palese che anima e cuore desideravano perdersi nelle pieghe vellutate dell'anima più bella che avesse conosciuto, così capace di toccare le più alte vette della gioia e i più cupi abissi del dolore e della follia.


	Sì, Christine Daaè si era persa in quel labirinto magnifico che era l'anima di Erik e no, non ne voleva uscire.


	 


	"Dovresti andare" sospirò con dolore Erik, stringendo ancora le sue mani e poi allentando la presa; Christine spaventata dalla possibilità che tutto stesse per finire, gliele strinse, avvicinandolo a sè.


	Lo sentì trattenere il fiato mentre gli accarezzava il viso e poi gli portava via la maschera e lui tremò, avvertendo quel tocco gentile e senza esitazione dritto sulla sua anima, il cuore che balbettava sconclusionati battiti.


	Alzò la mano e la sovrappose a quella della sua amata, accarezzandole col pollice il polso, lì dove la vita scorreva, dove si creava la più bella melodia che Dio avesse mai creato, e che lui stesso non avrebbe mai potuto creare.


	La musica della notte apparteneva tutta ai loro cuori che battevano insieme, risuonando all'unisono con tutti i cuori delle persone che si amavano perdutamente e senza fine, in tutto il globo.


	Gli angeli non avrebbero potuto cantare una Lode più bella della loro personalissima melodia che si mischiava alla notte, tessuta su di loro come un mantello.


	Nessuna paura, nessuna timidezza o vergogna; lì, in quella stanza, mentre le bocche s'incontravano nel più soffice e timido degli incontri, riscoprendosi e ritrovandosi, c'erano semplicemente un uomo e una donna.


	Non c'era Christine, nè Erik e la sua deformità, nè la Parigi addormentata al di fuori del vello oscuro e protettivo della stanza, nè Raul e il matrmonio.


	Non c'era null'altro se non loro che si amavano nel richiamo più sublime e, allo stesso tempo, semplice del mondo: la canzone del corpo.


	Lo spartito era lì, scritto in ogni piega del corpo pallido e longilineo di lei, negli occhi di brace di lui, nelle sue mani insicure, nelle ossa sporgenti del suo viso e sulla sua lingua, capace di creare, in duetto con quella di Christine, la celebrazione perfetta di quel momento perfetto.


	 


	Si spogliarono con la timidezza e l'incertezza dei bambini, la candida curiosità e l'emozione di chi si appresta a scoprire posti nuovi, luoghi mai toccati da nessun'altro, mai sfiorati da occhi indiscreti. Erik sospirò d'emozione quando si ritrovò a fissare, abituato com'era a scrutare nell'oscurità, sua eterna e silenziosa amica, la distesa diafana della pelle di Christine, ammirandola ed accarezzandola come fosse stata seta purissima, lattea come il vestito delle vergini.


	Alzò lo sguardo verso il suo viso ed incontrò i suoi occhi limpidi ed azzurri, brillanti come