e l'infinita tristezza che la consapevolezza dell'addio ormai prossimo portava. Non era fatto per gli addii e sapeva che no, quello non lo era ma non poteva evitare di pensarla così, soprattutto perchè cazzo, dietro si stava lasciando Cas, mica una persona qualunque. 


	 


"..di dirti "va avanti", perchè? Perchè sono un vecchio bastardo ed egoista che non vuole che la persona che più ha amato nel corso della sua vita lo dimentichi. Non voglio che nessun altro ti istruisca sull'intera filmografia del genere umano, non voglio che qualcuno si rotoli nelle coperte insieme a te, non voglio che qualcun altro ti veda appena sveglio o dopo il sesso o che ti abbracci e ti prenda in giro. Non voglio vedere mentre dai via l'Impala a qualcun altro, insieme ai miei vestiti e alle mie cose. Non voglio che tu vada avanti senza di me, anche se ormai sono diventato un vecchio rottame.


Voglio che tu rimanga mio, come lo sei adesso. Non voglio che questo cambi.


Non voglio perderti, Cas, ecco la verità.


Doveva succedere ed è successo Cas, quindi fattene una ragione. Tu c'eri e ci sei sempre stato per me, l'unico che ha sempre avuto un disperato bisogno di te ero io.


Grazie per tutto quello che hai fatto per me! Non avrei mai voluto che tu, sul finale, diventassi la mia badante ma non ho mai avuto la forza di mandarti via e comunque so che tu non l'avresti fatto.


Va avanti con la tua vita Cas, fa tutto quello che un neo-umano dovrebbe fare, e lasciati andare perchè hai ancora una vita davanti e sei giovane e bello e...sono sicuro che troverai qualcun altro! Dà a questa persona tutto l'amore che avresti dato a me, vediti tutti i film del mondo, divertiti, mangia cose nuove e butta i miei vestiti. Vendi l'Impala, ma assicurati che sia una brava persona, Baby ha bisogno dell'amore che in questi ultimi anni non sono più riuscito a darle. 


E' semplicemente ridicolo come qualcuno come me diventi così sentimentale proprio sul finale, ma chissenefrega, insomma! Con te non ho mai dovuto fingermi qualcos'altro. Hai visto le mie lacrime, le mie debolezze ... Hai visto tutto di me, persino la mia anima e non sei mai scappato via. Grazie, dico davvero, grazie.


So di aver fatto sempre poco per te quando tu hai fatto così tanto per me... hai rinunciato nuovamente alle tue ali per seguirmi in quest'inferno chiamato umanità e adesso ti lascio solo e... e io non potrò mai ripagarti, mai... l'unica cosa che posso fare è lasciarti andare e nasconderti questa lettera.


Non ti aiuterebbe ad andare avanti, e tu devi farlo anche per me, moccioso."


	 


	L'anziano dovette interrompersi di nuovo, l'infermiera era venuta a sincerarsi che tutto stesse andando bene. Gli era simpatica: giovane e dal viso carino. Sarebbe stata un'ottima compagna per Cas.


	Odiò quel pensiero, ma l'avrebbe tenuto per sè.


	 


"L'infermiera Daphne è appena andata via. E' carina e credo che tu le piaccia! Non cede alle mie avances... credo di ricordarle suo nonno. Okay, non è assolutamente una risata isterica quella che sto trattenendo, giuro!


...Credo che stia per venirmi un attacco di cuore Cas, e te lo dico adesso perchè Tessa è quì, davanti a me, sorridente e bella come sempre.


Va avanti, stupido, io e la mia altrettanto stupida gelosia ti aspetteremo dall'altro lato, ai cancelli dell'Inferno, del Purgatorio o del Paradiso. Salutami Sam.


Va avanti, sul serio.


	 


Dean


ps. Questa lettera non la leggerai mai!"


	 


	Un dolore lancinante gli scoppiò nel petto, iniziando a bruciarlo dall'interno.


	Sembrava che dovesse spaccarglisi il cuore a metà, da un momento all'altro. In un attimo la stanza fu invasa dalle infermiere, dai medici e da Cas. 


	Cas era ovunque in quella stanza, così come i suoi occhi blu, mentre occupavano la sua visuale.


	"Andrà tutto bene" mormorava, la voce roca e spezzata "tutto bene, Dean" ripeteva e lui ci credette, anche perchè c'era Tessa che continuava a sorridergli serena.


	Sarebbe andato tutto bene, quel soldatino piumoso ci avrebbe provato, se non per se stesso, almeno per lui. 


	"Sei pronto, Dean?" gli chiese Tessa, mentre gli tendeva la mano e lui l'afferrava prontamente.


	"Diavolo no, ma c'è altra scelta?" rispose burbero, girandosi a fissare il letto dove il suo corpo giaceva morto e circondato da inutili camici bianchi e blu; in quel momento vedeva solo Cas e sorrise emozionato quando lo sentì canticchiare la sua canzone preferita dei Metallica.
	---


	 


	Castiel teneva stretta la mano di Dean, senza riuscire a lasciarla, mentre gli ripeteva che sarebbe andato tutto bene, mentre gli canticchiava i Metallica, perchè era l'unica cosa che lo calmava quando c'era da volare.


	Sapeva che una delle falci di Morte era in attesa, e avrebbe soltanto voluto urlare ai dottori che continuavano a far saltare il corpo vecchio e spezzato del suo amante con il defribillatore di smetterla