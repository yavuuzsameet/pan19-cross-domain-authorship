con una spalla, lo sguardo duro e il tono di chi non ammetteva repliche, e Chris sapeva che quando era così, ribattere era totalmente inutile.
	"Sì, signore" rispose laconicamente. Non poteva credere che il suo migliore amico fosse "la preda". Come potevano chiedergli di trarlo in inganno? Erano amici da anni e no, non gl'importava che cosa fosse, Peter era il suo migliore amico, non l'avrebbe mai tradito.


	 


°°°


	 


	Erano di nuovo nel loro covo segreto, la luna splendeva a metà, malinconica come sempre. Avevano acceso un piccolo fuocherello, e Pete aveva sgraffignando due birre dal frigorifero di casa sua. In silenzio osservavano il cielo, ognuno perso nei propri pensieri.


	"Ehi Chrissie" fu Peter a romperlo, portando lo sguardo sul fuoco, giocherellando con la bottiglia per evitarne lo sguardo " cosa faresti se...il tuo migliore amico fosse anche il tuo peggior nemico?"


	"Cioè se io fossi il cacciatore e tu il licantropo?" la voce era innaturalmente atona, e il ragazzo continuava a fissare la luna, assorto.


	"Sì" Peter fissava lui, cercando di decifrarne l'espressione, il profilo riscaldato dalla luce rossastra del fuoco.


	"Ti darei la caccia" e si girò finalmente a fissarlo, incrociare il suo sguardo chiaro con quello di Peter, un mezzo sorriso sul viso; Peter si rilassò, ridendo.


	"Idiota" bofonchiò, finendo la sua birra.


	"E se fosse il contrario?" gli chiese l'Argent, finendo la propria.


	"Ti darei la caccia, ovvio!" e gli regalò uno di quei sorrisetti sghembi che, mai l'avrebbe ammesso, gli piacevano tanto.


	 


	Da quella sera presero a correre nel bosco anche di notte, giocando al "Lupo e al Cacciatore", cercando di prevalere l'uno sull'altro, dimostrare la propria forza.


	Nove volte su dieci era Chris a finire spalle al terreno.


	"Non è giusto!" protestava dimenandosi, cercando di scrollarsi di dosso il peso dell'altro "stai barando! Usi i tuoi stupidi sensi sviluppati!" 


	"Barare?! Uso solo le armi a mia disposizione, come te, del resto, no?" e con un cenno della testa indicava l'arco e la faretra dove portava frecce dalla punta morbida.


	"Ti odio!" continuava a brontolare l'altro "nonostante sia il cacciatore, quando sono con te mi sento più preda che cacciatore..." e poi rimanevano a fissarsi per quella che sembrava un'eternità, i respiri in sincrono, i pensieri che vagavano nella stessa direzione poi Peter ghignava.


	"E' perchè tu sei la preda, Chrissie..." e chissà come le sue labbra toccavano quelle dell'amico ed era sempre un contatto morbido, semplice, tranquillo, così impalpabile che Chris poteva giurare di esserselo immaginato.


	 


°°°


	 


	Le cose precipitarono, inevitabilmente. La fine è sempre appostata in un angolo, pronta a balzare fuori appena abbassi la guardia.


	Peter tornò a casa, una sera come tante passate alla radura con Chris, e subitò capì che c'era qualcosa che non andava. 


	"Guarda cos'hanno fatto i tuoi amici, Peter!" gli urlò contro sua sorella "hanno ucciso zio Maxwell!" ed era vero, disteso sulla tavola c'era Maxwell Hale, diviso in due da un taglio netto alla vita.


	Il ragazzo non sapeva che rispondere, mentre la sua mente si agitava confusa, e un solo pensiero premeva contro le pareti del suo cervello: "Chris".


	 


	Dall'altra parte della città, in casa Argent si festeggiava la prima vittima di una guerra intrapresa generazioni e generazioni prima, contro le forze sovrananturali.


	"Vieni, Chris, vieni! Festeggiamo! Grazie a te siamo riusciti ad avvicinarci agli Hale!" e poi c'erano pacche sulla spalla e sorrisi e ancora "bravo Chris" ma il suo unico pensiero era Peter.


	 


°°°


	 


	"E' un addio?" chiese rassegnato Peter, fissando il volto serio dell'amico.


	"Sì, temo di si" fu la risposta laconica dell'altro.


	"Non capisco! Perchè dobbiamo diventare nemici? Perchè la loro stupida guerra ci riguarda?!" esclamò arrabbiato il più giovane, avanzando di alcuni passi verso l'altro.


	"Perchè è il momento di crescere Peter, siamo adulti ormai e dobbiamo scegliere da che parte stare"


	"E tu ovviamente hai già scelto"


	"Mi dispiace, Pete, ma la famiglia prima di tutto." e detto questo sparì nel folto degli alberi, lasciandosi dietro non solo un amico, ma anche una parte importante della sua vita.


	 


	 


°°°


	 


	"E così Yuhele vuole che collaboriamo, eh?" chiese sarcastico un Peter Hale ormai adulto e resuscitato, guardando con distacco quello che una volta era stato il suo migliore amico.


	"Già" Chris ricambiava lo sguardo, l'azzurro ghiacciato dei suoi occhi non era cambiato per niente negli anni, così come l'impertinenza di Peter era andata consolidandosi col tempo.


	"Non ho bisogno di aiuto per addestrare un moccioso" continuò il licantropo, incamminandosi tra i boschi, seguendo la scia lasciata dal giovano Stilinski.


	"Nemmeno io, ma sai benissimo che contraddire Yuhele è più pericoloso che ficcare il dito in un nido di vespe" gli ricordò il cacciatore, seguendolo con calma.


	"Mpf, prima o poi la