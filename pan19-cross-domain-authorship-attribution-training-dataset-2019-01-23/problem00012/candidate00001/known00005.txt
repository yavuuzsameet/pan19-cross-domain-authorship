sulla tisana che si stava preparando, per alleviare almeno in parte il dolore alla gola. Il silenzio regnava sovrano e Stiles sentiva su di sè gli occhi di Derek. Tanto per non farlo sentire ancora più nervoso.
	- Stiles? - lo chiamò lui, così all'improvviso da farlo sobbalzare. Maledicendo mentalmente il suo sembrare una ragazzina nervosa davanti al ragazzo che le piaceva - non che questo volesse significare che Derek gli piacesse, sia chiaro! - si voltò a fissarlo, e, come se il licantropo avesse intuito qualcosa e si stesse divertendo a sue spese, era troppo vicino. Troppo, sul serio. Derek aveva una concezione di "spazio personale" molto limitata.
	- Sai hai una gongezione di sbazio bersonale simile ad un bersonaggio di un delefilm ghe seguivo...- commentò ridacchiando, cercando di ignorare il tremore della sua voce, come se fosse stato un bambino che cercava di passare per invisibile. Cercando di nascondere il battito del cuore.
	- Sta zitto. - ribattè solo Derek, e ormai lui era così abituato a sentirselo dire che tacque immediatamente. Solo una piccola parte di sè avrebbe voluto dire a Derek di andare a quel paese e di smetterla di dargli ordini, ma era solo un'eco debole che subito svanì quando il moro poggiò delicatamente una mano sulla sua fronte.
	- Ghe gos- ? - sussurrò sorpreso Stiles mentre sentiva un po' del dolore alla gola svanire, così come il mal di testa che lo aveva accompagnato tutto il giorno. Era qualcosa di strano, surreale ma..piacevole. Stiles si sentiva meglio, mentre piano il calore della mano si Derek si diffondeva un po' ovunque.
	Durò pochi attimi, poi Derek ritrasse la mano e si allontanò, quel tanto che bastava ad uscire dal suo spazio personale.
	- Hai la febbre. - borbottò, forse anche un po' imbarazzato, mentre lo guardava come se volesse sfidarlo a dirgli qualcosa. E che cosa avrebbe mai dovuto dirgli?
	- Oh..ogay. - disse solo, tornando a concentrarsi sulla tisana alle sue spalle, che ormai a quel punto doveva essere bella che pronta. Stiles ci stava pensando da quel pomeriggio, anche se aveva cercato di sopprimere quell'idea perchè, beh perchè troppo non-da-Derek. Insomma tutti quegli sguardi, l'insistenza nell'accompagnarlo, adesso quello...non era che Derek si sentisse in colpa per quello che era successo tre giorni fa? In colpa per averlo quasi fatto uccidere da Boyd, e per il raffreddore? Avrebbe voluto chiederglielo, ma aveva come la sensazione che Derek poi lo avrebbe ucciso.
	- Grazie. - mormorò, mentre versava la tisana; poi si girò verso Derek, scoprendo, con disappunto - sul serio, era disappunto quello?! -  che era ritornato di nuovo al tavolo.
	- Già. - grugnì, mentre osservava qualcosa sul tavolino accanto alla televisione. Stiles seguì il suo sguardo e incontrò il viso sorridente di sua madre. La foto ritraeva un piccolo Stiles di sette anni, cappello rosso da baseball in testa, suo padre, molto più giovane e felice, e sua madre. A quel tempo era già ammalata, e il suo viso era pallido e segnato da occhiaie. Solo il suo sorriso era sempre lo stesso.
	- Avevo la fissa ber il baseball. - commentò con un filo di voce tirando su col naso. Era raffreddato, no?
	- Ti somiglia. - mormorò Derek, ignorandolo - avete gli stessi occhi. - e poi si voltò a fissarlo con una strana espressione in volto, e Stiles sentì il fiato che evaporava dai polmoni, mentre la mano cominciava a tremargli così tanto da far cadere alcune gocce di tisana. Non era il principio di un attacco di panico, no, era solo che quello sguardo così triste, smarrito, addolorato, così sofferente, di quel lupo sempre così scontroso, fece spezzare qualcosa dentro di lui. Evidentemente l'Alpha non doveva aver nessuna foto dei suoi genitori, nessuna foto di lui con sua madre o cose del genere. Solo ricordi e cenere.
	- Già, me lo digono sbesso, gosa che mi fa sendire dando Harry Podder.- tentò di scherzare, di alleggerire un po' la tensione che si era creata tra di loro. Non era bello per entrambi parlare del passato perchè faceva male, perchè era qualcosa che avevano perso e non potevano più riavere. Perchè i ricordi facevano male, vetri rotti conficcati nella pelle, bruciature sul cuore.
	- Ti trema la mano. - osservò Derek, cambiando per l'ennesima volta argomento. Certo che gli tremava la mano, grazie tante! Non poteva mica fissarlo con quello sguardo da cucciolo smarrito e poi pretendere che lui non ne risentisse.
	- Già, ho freddo, gredo che dovrei meddermi a leddo. - detto questo, depositò la tazza - ancora piena - sul mobile della cucina e fece segno all'altro di seguirlo di sopra.
	La camera era in ordine - per quanto potesse esserlo la camera di un adolescente - e il letto era sfatto.
	- Non ho avudo dembo sdamad- etchiù! - tentò di giustificarsi, prima che un nuovo starnuto lo costringesse a battere in ritirata verso il bagno. Al ritorno Derek era comodamente seduto sulla sedia accanto alla scrivania.
	- Aaaah - si lamentò Stiles - mi sendo a bezzi! E