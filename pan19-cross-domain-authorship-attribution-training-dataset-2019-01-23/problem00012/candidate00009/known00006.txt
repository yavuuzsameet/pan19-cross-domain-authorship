tiene alla sua porta, davvero, e perché il vetro non può avere segni, a meno che non si tratti di sporcizia, ma allora la colpa ricade a chi dovrebbe pulire e, oh, se c'è un segno lo sentiranno. Lo sentiranno eccome.

«Non esattamente» concorda Gandalf, ma l'attimo dopo un altro dice: «Eccome se c'è!» il che non aiuta sul serio, proprio no.

«Il punto è» taglia corto Gandalf, guardando male l'intervenuto, «che siamo qui per presentarti un difficile caso, Signor Baggins. Posso presentarti Thorin Scudo di Quercia, erede dell'impresa Erebor?»

Bilbo apre la bocca. La richiude. La riapre.

«Ho bisogno di una tazza di tè» dichiara, uscendo di gran carriera dal proprio ufficio.

*

Teiera.

Thorin Scudo di Quercia, figlio di Thráin.

Togliere il coperchio della teiera.

Erede dell'impresa Erebor, tra le più stimate e facoltose imprese minerarie e manifatturiere.

Aprire rubinetto.

Famosa per il semplice fatto che utilizza l'oro raccolto dalle proprie miniere per produrre gioielli di alta classe venduti in tutto il mondo.

Riempire teiera.

Le azioni dell'impresa sono tuttavia calate a seguito di un qualche evento che Bilbo non riesce a ricordare.

Mettere coperchio.

Qualcosa che ha a che fare con un esterno, il quale ha rilevato Erebor con un qualche espediente che per molti era parso legale, per altri frutto di una macchinosa truffa.

Mettere teiera sulla piastra.

Smaug. Il nome di chi ora se ne stava comodamente a capo dell'impresa era Smaug.

Accendere piastra.

La cosa non lo riguarda in alcun modo. Il signor Thorin avrà di certo avvocati molto più competenti da incontrare.

Scegliere tazza.

Senza contare che una richiesta di collaborazione sarebbe stata più facile senza la presenza di tutta quella marmaglia di gente nel suo ufficio.

Scegliere: bustina di tè o foglie in un filtro?

Dev'essere colpa di Gandalf.

Bustina di tè.

È senz'altro colpa di Gandalf.

Mettere bustina nella tazza.

Non accetterà mai il lavoro. È un avvocato pro bono, non uno di quegli squali assatanati che tentano di distruggere l'avversario a qualunque costo.

Spegnere fuoco.

Tuttavia sarebbe scortese non ascoltare quello che hanno da dire.

Versare l'acqua nella tazza.

Al massimo gli basterà dire "no" e dirigere tutti quanti verso la Elves & Law.

Mescolare bustina di tè nella tazza.

*

«Non andrò ad elemosinare alla Elves & Law» chiarisce con un grugnito il signor Thorin. Bilbo cerca di capire perché la propria poltrona gli sembra improvvisamente scomoda e serra le dita attorno alla tazza di tè, bevendone un sorso con tutto l'autocontrollo che gli scorre nelle vene.

Gandalf guarda prima Thorin, poi Bilbo. Quest'ultimo inizia a pensare che il vecchio abbia qualche segreto, o una miriade nascosta sotto il cappello. «Abbiamo bisogno di un avvocato abile coi cavilli. Bilbo è senza dubbio uno dei migliori di tutta la città».

«Io non sono—» «Non mi sembra affatto il migliore» taglia corto Thorin, guardandosi l'orologio al polso.

La poltrona inizia a diventare sempre più scomoda. «Sono un buon avvocato» dichiara, alzando il mento. «Ma non comprendo perché l'erede di Erebor venga da me a chiedere aiuto. Non so nulla di imprese».

«Gandalf ha detto che faresti proprio al caso nostro» commenta il più vecchio dei signori in abito su misura. Balin? Bilbo non ne è esattamente sicuro.

Soppesa tutti con lo sguardo, poi incontra quello di Thorin e riconosce il proprio dubbio negli occhi dell'altro.

«Ho bisogno di tempo» finisce per dire.

Gandalf batte le mani e si alza finalmente dalla sedia, conducendo tutti fuori.

*

Perché ha detto sì è un mistero anche per lui. Bilbo si ritrova a leggere dichiarazioni dei redditi, proiezioni dell'impresa, inventari, piani di lavoro, carte e carte, poi ancora altre carte e libri – perché non possono essere definiti altrimenti – sulle strategie d'impresa, solo per comprendere meglio in che guaio si è cacciato (e perché leggere è sempre risultata un'ottima tecnica per fargli calmare i nervi).

Trovare un modo per aiutare Thorin e il suo Consiglio Direttivo (che pare sia stato licenziato in tronco con l'avvento di Smaug) sembra sempre più una missione verso lande sconosciute, con tanto di attacchi a sorpresa di diversi individui restii a vedere Thorin nuovamente in carica come Direttore Capo di Erebor. Bilbo vorrebbe chiedere perché tanto odio ed accanimento, ma non ha intenzione di darla vinta a Gandalf, né tantomeno di chiedere ad uno dell'ex-Consiglio, col rischio di venir trattenuto per ore a parlare dei tempi andati e dei dettagli più assurdi, come quella volta in cui Fili e Kili avevano tentato di trascinarlo da degli energumeni che avevano deciso di appropriarsi illecitamente delle moto dei due.

Non era finita male solo per merito di Gandalf, ma Bilbo aveva guadagnato quel tanto di tempo da salvare tutti quanti da morte certa ( o almeno da un occhio nero per ciascuno) e, piccolo dettaglio, Thorin aveva retto il suo gioco. Il che poteva sembrare un niente, ma per Bilbo era senza dubbio qualcosa.

*

Di lontano, il campanile