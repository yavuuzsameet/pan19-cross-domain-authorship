che il signor North riceveva latte e biscotti da tutti i Pooka del mondo, minimo una volta all'anno.

Con una folata di vento il giovane umano entrò, inginocchiandosi di fronte a lui e facendogli un sorriso. Gli porse i boomerang e gli fece l'occhiolino: "Penso che siano tuoi" disse. "Come ti chiami?"

Aster fissò prima i propri boomerang, poi i denti bianchi come la luce della luna che sembravano prendersi gioco di lui. Agitò le orecchie pelose e arricciò il nasino, perché il suo ospite non aveva ancora risposto e lui non voleva avere niente a che fare con il signor North.

"Io sono E.Aster Bunnymund" dichiarò, alzando il capo e sfidandolo con lo sguardo. "Ora che mi sono presentato, tu devi presentarti, perché è così che fanno i coniglietti dalle buone maniere." E questa cosa lui l'aveva imparata a sue spese, quando per sbaglio aveva ignorato il cugino Tippete ed aveva preso una strigliata da sua madre, che gli aveva spiegato cos'erano le buone maniere e che bisognava sempre, sempre rispettarle.

Il giovane umano, con lo strano cappello tutto bianco, rise come ride una cascata di ghiaccio in un bicchiere vuoto, pronto per essere ricoperto di sciroppo all'amarena. "Io sono Jack Frost" confermò, e Aster trattenne il respiro, saltellando sul posto senza riuscire a fermarsi, perché voleva dire che i suoi boomerang avevano catturato Pluto e attirato l'attenzione del signor Jack.

Il signor Jack lo guardo saltellare e rise di nuovo, portando la mano pallida che stringeva il bastone davanti alla sua bocca senza peli. Aster ci mise un po' a calmarsi quel tanto per prendere i propri boomerang, posarli di nuovo sul proprio comodino e spingere il suo ospite verso una delle sedie. "Ho fatto delle uova per te!" disse, perché le aveva decorate con fiocchi di neve, stelle di natale e stelle alpine.

Aster si sentì molto forte, perché riuscì a spingere il signor Jack fino al posto che gli aveva preparato. "Siediti!" esclamò, agitando le proprie orecchie e girando attorno allo sgabellino. "Ho anche del latte. Ti piace il latte?" chiese, improvvisamente nervoso, perché dopotutto il signor Jack era umano ed era uno spirito, quindi forse non era solito mangiare o bere cose che piacevano ai Pooka.

Il signor Jack si sedette e annuì, continuando a sorridergli, così Aster saltellò fino al suo posto e si accomodò a sua volta, spingendo la ciotola con gli ovetti verso il proprio ospite e cercando di versare un po' di latte nel bicchiere di entrambi. Il signor Jack però lo fermò quando vide che Aster era sì forte tanto da spingerlo fino allo sgabellino, ma non tanto da sollevare la brocca, quindi si offrì di farlo lui, e il coniglietto gli fu molto grato.

"Non sembri tanto cattivo come dicono" disse allora, perché la sua mamma e gli altri coniglietti sembravano convinti che il signor Jack fosse davvero cattivo, tanto quanto il mostro sotto il letto.

"E se stessi fingendo?" chiese il signor Jack, sorridendogli e porgendogli il suo bicchiere di latte.

Aster reclinò il capo e le orecchie da un lato, riflettendoci su. "Io credo che tu sia buono, anche se rubi i nasi a noi coniglietti."

"Amo tanto tanto i nasi di voi coniglietti" ammise il signor Jack, facendogli l'occhiolino.

Aster posò il bicchiere e nascose il proprio naso dietro alle zampine. "Ma come farò senza il mio naso?" chiese impaurito, accucciandosi un poco.

Jack ridacchiò, scuotendo il capo. "Non rubo il naso di un coniglietto tanto gentile da prepararmi del latte" assicurò, facendolo rilassare.

"E delle uova" gli ricordò Aster, perché era veramente orgoglioso delle proprie uova, che di certo erano migliori di qualsiasi altra il signor Jack avesse mai visto.

"Vero" annuì il signor Jack, mi hai preparato anche queste belle uova. Cioccolato?" chiese, prendendone una e rigirandosela tra le dita. Aster annuì veloce e lo osservò attento, perché voleva capire se gli sarebbero piaciute: ne andava del suo naso. Il signor Jack sgranò leggermente gli occhi, tornando a guardarlo: "Sei davvero bravo, piccoletto."

"Ho nove anni!" protestò Aster. "Non sono piccoletto! Ho già superato l'altezza di una carota!"

Il signor Jack sembrava sul punto di dire qualcosa, ma non lo fece, quindi Aster pensò che fosse una buona cosa. Tornò a bere il proprio latte, fissando il suo ospite e aspettando che mangiasse l'ovetto da un momento all'altro, ma il signor Jack non lo fece, preferendo osservare anche il resto che c'era nella ciotola.

"Sarebbe un vero peccato mangiarli" commentò, "sono davvero molto belli." E questo scaldò il cuore ad Aster, perché se uno spirito gli diceva che i suoi ovetti erano così belli, voleva dire che era più bravo anche di qualsiasi Spirito Cioccolatiere.

"Da grande voglio essere come te" dichiarò finalmente, gonfiando il suo piccolo petto e sorridendo orgoglioso. "Però sarò lo spirito degli ovetti di cioccolata."

Il signor Jack riprese a guardarlo, come se stesse cercando di capire qualcosa che gli sfuggiva, ma che lo divertiva molto al contempo. "Potrebbe