’è, a via di chiacchierare avevo dimenticato di comprarmi i pop corn. Non riesco a vedere un film senza di loro. Vuoi? – glieli porse.
- No, grazie. – gli rispose senza guardarlo. – Anche se devo dire che, al cinema, la cosa che m’infastidisce di più dopo quelli che si alzano nel bel mezzo della proiezione, è sentir sgranocchiare. – Pierre serrò la mascella.
- Scusami, - le sorrise angelico, mettendole in mano i pop corn. – devo andare in bagno, puoi tenermeli? Grazie. – si alzò avendo cura di passarle davanti per disturbarle la visione, e fece finta di andare in bagno imprecando.
Davide osservò la scena ridendo, e con nonchalance mise un braccio sulla testiera della poltroncina di Anna.
- Bel film, vero? – le disse sorridendo. – È molto intrigante! –
Dopo il film l’amico insisté per andare a mangiare qualcosa di dolce tutti insieme. Seduti dentro ad una creperia, sempre il solito Davide, provò ad animare l’atmosfera parlando del film.
- Allora ragazze, siete soddisfatte della visione? –
- Oh, sì, molto! – rispose Anna, con gli occhi ancora lucidi di commozione; sicuramente stava ricordando la scena finale.
- Uhm, sì. – disse Livia. – Un bel film tutto sommato, anche se preferisco guardare i film in lingua originale, con i sottotitoli. –
- Io invece detesto guardare i film con i sottotitoli. – intervenne Pierre, con fin troppa enfasi. – I sottotitoli mi distraggono, non riesco a seguire bene la trama. –
- È un peccato, - osservò la ragazza incrociando le braccia al petto. – si perdono le battute migliori: non sempre gli adattamenti sono all’altezza dell’originale. –
- Eh, sì, mia colpa, mia grandissima colpa! – esclamò lui, bevendo poi un lungo sorso di birra.
- Perché domani sera non venite a sentirci suonare? – le invitò Davide, sorridendo seducente.
Pierre si voltò a guardarlo con gli occhi sbarrati: come poteva fargli questo? Non avvertiva le onde negative che quella pallavolista da quattro soldi emanava in sua direzione?
- Con molto piacere! – accettò Anna, e fu la volta di Livia di girarsi a guardare stupita l’amica.
Davide sorrise sornione e, non visto, urtò di proposito il suo bicchiere colmo d’acqua per farlo rovesciare sul tavolo.
- Ops! – esclamò dispiaciuto, prendendo un tovagliolo per provare a tamponare l’acqua. – Che sbadato! Vi siete bagnate, ragazze? –
Improvvisamente Livia impallidì e si mise una mano sulla bocca.
- Livia, stai male? – le domandò preoccupata l’amica, ma per tutta risposta quella si alzò e corse in bagno, molto probabilmente a vomitare. Anna la seguì, scusandosi con loro.
- Chissà cosa l’è preso. – commentò Pierre con aria fintamente dispiaciuta, prendendo soddisfatto un grosso boccone di dolce.
- Piuttosto mi domando quando la smetterete tu e Livia di comportarvi come cane e gatto! – gli disse, giocherellando col bordo del bicchiere vuoto. – Stai dando una pessima immagine di te, ti stai comportando come un bambino, sputafiamme! –
- Non posso farci nulla: quella donna m’ispira solo una profonda antipatia! – parlò a bocca piena.
- Che strano! – sorrise Davide.
- E comunque tu non ti stai comportando per nulla da amico: è tutta la serata che non fai altro che provarci con Anna! Ma non l’avevi scelta per me? –
- Credimi, amico, quella donna non fa per te: insieme potreste solo arrivare al coma diabetico! Ho fallito, mi dispiace! – concluse teatrale.
- Di' piuttosto che la colpa è del tuo carisma! – sospirò stanco.
- Forse… - ammise alzando le spalle; poi prese il bicchiere in mano e lo fissò soddisfatto.
– Che spreco! – sussurrò ironicamente a se stesso.



***


La serata era stata a dir poco infernale.
Fortunatamente, o sfortunatamente, Livia si era ripresa subito, ma restava il fatto che per l’ennesima volta aveva fallito: niente donna adatta a lui.
Sconsolato, dopo i saluti finali, aveva guidato fino a casa sua perso nei suoi pensieri, provando a costruire un discorso con cui presentarsi il giorno dopo ad Ellina.
Sbadigliando si fermò davanti casa, e prima di rientrare si fermò a fissare sognante la casa dei nonni del suo primo amore.
- Si può sapere cosa ci fai tu qui? – Una voce che aveva imparato a mal sopportare lo riportò improvvisamente alla realtà. Sbarrò gli occhi e si volto verso di lei stupefatto.
- No, Livia, cosa ci fai tu, qui! – le disse sorpreso.
Lei sospirò seccata e prese delle chiavi dalla tasca, mostrandogliele.
- Qui ci vivono i miei nonni, sono loro ospite in questi giorni. –
Pierre si sentì morire. Non aveva senso. Non poteva essere vero, assolutamente.
- Io vivo nella casa accanto. – le disse, e deglutì indicandole la propria casa.
Lei rise, forse isterica.
- Cosa?! Tu sei… tu sei… sei lo stesso Pierre con cui ho giocato una volta da bambina? -
- Eh, direi di sì.