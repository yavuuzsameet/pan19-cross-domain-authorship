nuova stirpe di lupi mannari per sostituire il pezzo scappato, e comunque fino a quando non riavrà Ren non avrà pace».«Non avevo mai sentito parlare di questi commerci» si sorprese Gianluca.«Neanch’io» ammise Lorenzo, «di fatti ho chiesto informazioni a zio Joel, lui ha più secoli di vita di tua madre e ha di certo bazzicato nei bassifondi dell’Inferno. Fortunatamente ha saputo dirmi abbastanza riguardo gli spiriti “commercianti”. Alcuni spiriti demoniaci ottengono il permesso di poter attraversare e riattraversare i pozzi per prendere dalla Terra della merce che si trova solo ed esclusivamente qui: in gran parte si tratta di erbe particolari, in altri di animali come i cavalli – i cavalli che usano i demoni guerrieri sono stati tutti generati da cavalli presi dalla Terra – o anche solamente altra merce più futile come stoffe pregiate per le demoni donne più vanitose. In gran parte si tratta quindi di commerci totalmente legali, al massimo gli spiriti poi finiscono per truffare gli umani, quando acquistano della roba, ma il tutto si confonde con i ladri comuni umani. Così da una parte abbiamo le schiere demoniache che trovano i loro bisogni soddisfatti, dall’altra abbiamo gli spiriti che così possono soddisfare i propri capricci di libertà e ricchezza sospesi fra due mondi, quello umano e quello infernale. Ogni spirito demoniaco commerciante ottiene sempre l’approvazione sia dalle schiere demoniache sia dal Coperchio stesso, sono tutti rintracciabili e certificati, il problema è che la loro attività in sé non sempre è certificata e viene coperta se dietro c’è un grosso giro d’affari: qui entrano in gioco le informazioni più dettagliate che mi ha dato zio Joel».«I cani demoniaci» riprese, «sono demoniaci in quanto cani geneticamente modificati con la magia nera e l’energia demoniaca, si tratta quindi perlopiù di cani randagi presi sulla Terra e modificati o incrociati con altri cani demoniaci. Sono bestie molto forti, servono come cani da guardia, da caccia, o anche solo per minacciare i propri nemici o darli loro in pasto, ma accanto a ciò c’è anche il giro di scommesse clandestine sulle lotte fra cani… Immaginate ora la forza di un lupo mannaro, i cui istinti animali lasciano liberi la rabbia e l’aggressività umana, a cui viene tolta la ragione umana e i propri ricordi: viene fuori una bestia che è meglio non incontrare mai, ma quanto potrebbe essere letale in un match fra cani?» Laura si stava mordicchiando nervosamente le nocche.«Rivende i lupi mannari, che sono pur sempre per metà umani, come bestie da macello per le scommesse clandestine?»«Esattamente. Non so se sia l’unico spirito a farlo, ho mandato delle copie della documentazione a tutte le leghe, specie a quelle che hanno nel proprio territorio dei branchi di mannari: non vorrei che ci fossero in giro per il mondo altri lupi mannari che si nascondono per questo. Del resto zio Joel non sa quanti centri di scommesse clandestine esistono: in vita sua ne ha visto soltanto uno, ma pensa che ce ne siano parecchi, ma non sa né quanti, né dove e i suoi ricordi del centro in questione risalgono a più di quattrocento anni fa. Chissà quante cose saranno cambiate ed evolute nel tempo». «Il nostro obiettivo primario deve essere la distruzione dell’Ombra» constatò Laura. «Abbiamo notizie sul suo aspetto e sulla sua forma?» sfogliò rapidamente la propria copia del dossier.«Ren ci ha detto che non ha un aspetto del tutto umano, è come un essere umano totalmente coperto da pelo nero con testa, zampe e coda da lupo. È molto veloce, aggressivo, cruento, come i lupi mannari non tollera l’argento e, personalmente, penso sia abbastanza più forte rispetto alle solite Ombre con cui abbiamo avuto a che fare».«Andremo in più di una Casa a cacciarlo, allora» suggerì lei. «Penso che le nostre pistole vi faranno comodo, se caricate con proiettili d’argento».«Lo penso anch’io, ma non sappiamo quante battute di caccia dovremo fare, prima di riuscire a catturarlo: faremo a turni, per prima verrai tu e, se non basterà, al prossimo turno verrete in due, Charlotte e Sarah. Tutte le nostre armi per l’occasione avranno i manici intinti nell’argento, la lama no perché ci serve il suo contatto con l’essenza dello spirito per distruggerlo». La sorella gli fissò di sottecchi la mano.«Perché ho la vaga sensazione che il Coperchio non abbia voluto collaborare, stavolta?» fece un cenno con la testa verso la benda. «Perché hai ragione» ribatté con tono sarcastico. «Il Coperchio conosce tutti gli spiriti, avrei voluto che mi desse indicazioni maggiori sull’Ombra per riuscire ad adescarla rapidamente, ma se lui l’avesse fatto avrebbe ammesso che il sistema di approvazione e certificazione di spiriti commercianti fra Coperchio e schiere demoniache non funziona. Sai la disdetta?»«Sono già un paio di sere che pattugliamo la città» intervenne Gianluca, «e lo spirito non si vede, forse cerca proprio delle tracce di Ren, aspetta che lui venga allo scoperto. Come facciamo ad attirarlo?»Lorenzo ci rifletté su.«Potremmo chiedere a Ren di venire con noi».«No» obiettò Jo con forza. «Quello spirito gli ha sconvolto la vita, l’ha costretto a fare