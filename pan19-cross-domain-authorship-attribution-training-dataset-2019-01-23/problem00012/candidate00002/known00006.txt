momento in poi niente sarebbe stato uguale.
Per ora il ragazzino non aveva fatto altro che prenderli in giro additandoli di continuo, ma sentiva che quello non era altro che il suo modo per mostrargli il suo risentimento: metterlo in imbarazzo.
James non capiva che i loro sei anni di differenza cominciavano a sentirsi sempre di più, che era come se parlassero due lingue diverse e che… non avrebbero mai potuto continuare a condividere tutto.
Lui stava diventando un adulto, James non ancora.KO contro il pavimento dell’ingresso di casa Potter, fissava a testa in giù il ghigno che era stampato sul viso di James: gli aveva fatto uno sgambetto. Perché?
Quello stupido ragazzino ultimamente non faceva che una cosa idiota dopo l’altra, e lui era la sua vittima preferita. Lui era sempre stato la sua vittima preferita.
In quegli ultimi tempi, però, c’erano troppi perché: James aveva quindici anni e lo trattava come se fosse stato un boccino d’oro. C’era qualcosa di inquietante e piacevole allo stesso tempo in ciò.Perché?
«Bentornato a casa, Ted!» gli disse, e in quel “bentornato” ci credette davvero.Lentiggini, tutti i Potter e tutti i Weasley erano dotati di lentiggini. Pensava che anche quello fosse un tratto che li dividesse, visto che lui non ne aveva.
Victoire aveva le lentiggini sulle guance, James le aveva sul naso, invece: le stava fissando in quel momento che l’aiutava a fare i compiti per le vacanze.
Quando qualcosa l’infastidiva lui arricciava il naso e le lentiggini si notavano di più, spingendo Teddy all’impellente bisogno di scompigliargli i capelli neri.
«Che c’è?» gli domandò James, alzando lo sguardo, sorpreso.
Teddy sorrise picchiettandogli un dito sulla fronte.
«Niente!» mentì, preoccupato perché adesso capiva.Mormorando imprecazioni contro la pigrizia di James, bussò contro lo stipite della sua porta per dirgli di sbrigarsi a scendere a cena. Non ottenendo riposta, e stanco di sentire zia Ginny richiamarlo, entrò nella stanza senza avere il permesso.
Non c’era nessuno. Si avvicinò distrattamente alla scrivania, c’erano dei fogli sparpagliati sopra, il problema fu che c’era anche il suo nome sparpagliato sopra, ovunque.Ted, aveva scritto Ted dappertutto, e ogni Ted fu un pugno allo stomaco.
Lui era l’unico a non chiamarlo Teddy, il “loro” Teddy.
«James, perché?» sussurrò, senza pretendere una risposta, anche perché non avrebbe voluto sentirla.Non era più il caso di girarci intorno, ormai, se non altro perché Victoire era una ragazza intelligente e non meritava un fidanzato che pensasse ad un altro. Lei non l’aveva nemmeno guardato in faccia, l’aveva ascoltato con le braccia strette al petto, tirando su col naso di tanto in tanto.
«È per lui, vero?»
«Victoire, io…» ma lei scosse la testa ridendo di se stessa.
«Avrei dovuto capirlo fin dall’inizio, fin dalle lettere… non avrei mai potuto vincere contro di lui. Spero almeno che tu la smetta di mentirgli al più presto».
No, avrebbe ancora continuato a mentirgli.
«Oppure potresti fare così!» gli suggerì James, tracciando delle linee su una pergamena. «Mettendo il divano qui, guadagnerai spazio per mettere davanti al televisore Babbano un tavolino! Potremmo metterci sopra le bottiglie di birra durante la visione di un film!»
«James non capisco perché diamine sei qui, a casa mia, ad ordinarmi dove mettere il divano, e non capisco nemmeno perché tu stia parlando di alcolici: sei minorenne».
«Non ancora per molto!» lo corresse con finta aria innocente.
Già, presto avrebbe compiuto diciassette anni e una voce, dentro la sua testa, gli stava urlando che non avrebbe avuto più scuse.Parlare non era mai stato il suo forte, quella era un’abilità di James, ovviamente se si trattava di farlo a vanvera. Lui, in cambio, sapeva dare un nome ai suoi sentimenti, ma non sapeva esplicitarli. James, invece, sapeva esprimere i suoi sentimenti, ma s’imbarazzava a dar loro un nome: Ted credeva che se fossero stati oggetti, James li avrebbe indicati tacitamente imbarazzato, piuttosto che nominarli.
Il giorno dell’anniversario della morte di nonna Andromeda, lo guardava cianciare di cose inutili per distrarlo: pensò che si compensassero a vicenda, ma come avrebbe reagito se all’improvviso l’avesse fermato dicendogli due semplici parole?
«Quando tornerai?» gli domandò James; Ted gli stava dando le spalle per preparare la valigia.
«Quando la missione sarà finita».
«Stai attento. E cerca di tornare in tempo per il mio compleanno!» brontolò.
Ted abbozzò un sorriso, senza guardarlo. «Vedrò di esserci».
Il mondo in quel momento era fermo, o almeno così credette. James era preoccupato, e Ted sarebbe tornato a casa anche per lui: era un’affermazione enorme a cui ancora non voleva arrendersi totalmente, forse perché quello che sentiva era qualcosa di spaventosamente grande e bello.
James indicava, lui capiva e assentiva, ma non se lo dicevano ad alta voce.Rosso era un colore che aveva sempre abbinato in ordine sparso ai Weasley, al sangue, al dolore