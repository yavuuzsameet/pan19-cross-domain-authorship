capirlo, anche se lui lo aveva sempre negato, ma non l'aveva mai visto in azione nelle vesti di sub, termine che si era fatto spiegare da Variation. Era una cosa inquietante. Istruttiva, in un certo qual modo, ma comunque inquietante.
Una volta sistemato Leon, e lasciato a sospirare di piacere in un angolo della stanza, fu il turno di KT di farsi avanti. La ragazza si strusciò contro Elek-sama, sotto lo sguardo preoccupato di Variation e quello molto più interessato di Gustave, che si era anche armato della macchina fotografica che avevano portato per immortalare i momenti più belli della festa. Non che quella fosse la situazione che aveva pensato di fotografare, ma in quel momento Variation aveva problemi ben più gravi a cui pensare dell'uso improprio della sua costosa fotocamera.
KT si era tolta la giacca, e considerando che era rimasta spalmata per tutto il tempo su Elek-sama era stata un'impresa degna di lode, ed era passata a slacciarsi la camicia. Gustave era pronto a scattare, Variation stava per farsi prendere da una crisi di panico e Leon continuava a gemere in sottofondo. Fu proprio Elek, a sorpresa, a sbloccare quella situazione di stallo. Afferrò KT per le spalle e la allontanò, dicendole chiaro e tondo che non aveva nessuna intenzione di fare certe cose con lei, né ora né mai. Perfino Leon aveva smesso di esternare il suo piacere e nella stanza improvvisamente silenziosa si poté quasi sentire il suono del cuore della povera ragazza che si frantumava in mille pezzi.
Poi la vita riprese a scorrere normalmente. Leon ricominciò a fingere di lamentarsi e a mentire spudoratamente sul fatto che non gli piacessero quel genere di cose, Variation tirò un profondo sospiro di sollievo e diede fondo alla scorta di acqua minerale che avevano sul tavolo, giusto perché almeno uno di loro doveva rimanere sobrio, per provare a dimenticare quello che aveva rischiato di vedere, Gustave batté le mani elettrizzato perché era finalmente arrivato il suo turno di provarci con Elek-sama e a KT non restò altro da fare che andare ad accucciarsi in un angolo della sala, non quello di Leon, a fare cerchi col dito sul pavimento.
Gustave si avvicinò a Elek-sama con il suo collaudato atteggiamento da gran seduttore e finì quello che aveva iniziato Leon. Quando gli tolse la camicia KT iniziò a strepitare, visto che Elek-sama non lo aveva fermato come aveva fatto con lei, ma si sistemò comunque meglio nel suo angolino dalla ridotta visuale e cercò a tentoni al macchina fotografica, decisa a immortalare il momento per avere un ricordo a cui aggrapparsi nelle sue notti tristi e solitarie, senza distogliere lo sguardo nemmeno per un istante dal corpo perfetto del suo superiore.
Gustave, forte del risultato raggiunto, si fece sempre più intraprendente e spinse Elek-sama sul tatami, prono, iniziando subito ad accarezzarlo e baciarlo sulla schiena. Leon si complimentò sportivamente con lui, KT squittì indignata ed elettrizzata allo stesso tempo e Variation rischiò un infarto e si mise subito all'opera per cercare di trovare un modo per non far succedere quello che stava per succedere. Fu con un lampo di genialità pura che si avvicinò a Elek-sama, mentre Gustave era stato momentaneamente distratto dalle urla da ubriaca di KT, e gli suggerì che girandosi supino sarebbe di certo stato più comodo.
Elek ci pensò su per qualche secondo, poi decise che il suo subordinato aveva ragione e si spostò fino a trovarsi con la schiena a terra. Gustave lo osservò rigirarsi, allungò una mano verso il suo petto e poi la ritrasse senza nemmeno sfiorarlo. Ci riprovò per un paio di volte, ma il risultato fu sempre lo stesso e, alla fine, dovette arrendersi all'evidenza e ammettere che non era abbastanza uomo per farlo. Visto da dietro, poteva anche far finta che Elek-sama fosse una donna, ma se lo aveva di fronte non aveva nessuna possibilità di illudersi. Non c'erano dubbi sul fatto che fosse un uomo e lui non poteva fare certe cose con un uomo, per quanto bello e affascinante e sexy fosse. Perciò scoppiò a piangere, si scolò una bottiglia di whiskey, che a onor del vero era già quasi vuota, e raggiunse KT nel suo angolino di dolore, sfidandola a chi faceva i cerchi più tristi.
A quel punto, l'unico rimasto era Variation. Che era anche l'unico, tra tutti loro, ancora lucido. Bere solo un bicchiere di birra era stato un grande sacrificio, soprattutto perché gli sarebbe piaciuto poter affogare il suo dolore nell'alcool come aveva fatto KT, ma ne era valsa la pena.
Con un sospiro, si avvicinò a Elek-sama e lo aiutò a rimettersi seduto, porgendogli poi la camicia che Gustave gli aveva tolto. Con un sorriso imbarazzato, si scusò per la confusione che avevano creato gli altri e per come era andata la serata, e suggerì di porre fine alla festa e tornare nei loro alloggi.
Elek, tuttavia, non aveva ascoltato nemmeno una parola di ciò che gli aveva detto. Il punto era che quello che gli avevano fatto gli altri tre lo aveva fatto sentire strano. Soprattutto quello che gli avevano fatto Leon e Gustave, perché in realtà non gli era piaciuto per niente quando era stata KT a saltargli addosso. Ci aveva pensato un po