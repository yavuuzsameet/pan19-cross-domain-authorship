generosa qual era, Sanzo decise di esaudire il suo desiderio. Quell’altro idiota di Hakkai, però, evidentemente non era d’accordo.
“Non si spara a tavola, Sanzo” gli spiegò tutto sorridente, mentre gli abbassava la mano che impugnava la pistola prima che potesse sparare anche un solo colpo.
“Io porto la cena a Goku. Voi venite con me?”
“Tze!” si limitò a rispondere Sanzo, riprendendo a mangiare come se niente fosse.
“Meglio di no” si limitò a dire Gojyo. Lui e Hakkai si scambiarono uno sguardo d’intesa, poi quest’ultimo uscì con un vassoio pieno di leccornie che sperava avrebbero tirato su Goku.

Quando Hakkai aveva bussato alla sua porta, Goku aveva pensato di fingersi addormentato e di non farlo entrare, ma non aveva saputo resistere al cibo che il suo amico gli aveva portato e, alla fine, si era deciso ad aprirgli. A quel punto, però, era davvero felice di averlo fatto. Non solo perché il cibo cucinato dal signor Lin era ottimo, come sempre, ma soprattutto perché Hakkai riusciva sempre a chiarirgli le idee e a tranquillizzarlo.
“È normale, sai?” gli stava dicendo in quel momento. “A dire il vero, cominciavo a chiedermi quando avresti iniziato a pensare a queste cose.”
“Però, voglio dire, mi è successo dopo aver visto due uomini. Non è strano?”
“Ti sembra strano che due uomini stiano insieme?” gli chiese Hakkai, quasi dispiaciuto.
“No, non è questo” provò a spiegare Goku, mentre inghiottiva un nikuman semplicemente delizioso. “È che non immaginavo che… io non… insomma, credevo che mi piacessero le donne, ecco!” concluse, completamente rosso. Anche se ne stava parlando solo con Hakkai, certi argomenti lo mettevano comunque in imbarazzo.
“Non è detto che le donne non ti piacciano” gli fece notare Hakkai, con un sorriso gentile. “È solo che, probabilmente, ti piacciono anche gli uomini. O, magari, quello che hai visto è servito solo a stimolare la tua fantasia e i tuoi ormoni, e il fatto che sia successo dopo aver visto due uomini non ha nessun significato particolare.”
Goku non sembrava molto convinto, ma Hakkai sapeva un sacco di cose, quindi forse aveva ragione.
“Sei sicuro di non essere arrabbiato per quello che ho visto? E che non lo sia nemmeno Gojyo?” chiese per l’ennesima volta.
“Goku, non siamo arrabbiati. Ci dispiace solo di averti messo in una situazione così imbarazzante. Avremmo dovuto fare più attenzione.”
Il sorriso sincero di Hakkai riuscì a tranquillizzarlo più di qualsiasi parola e Goku decise che, a quel punto, poteva anche dedicare al sua completa attenzione alla cena.

Era notte fonda. Goku stava tornando nella sua stanza, dopo essere andato in bagno. Sapeva che era stupido, e anche maleducato, ma non riuscì a impedirsi di avvicinarsi alla porta della camera di Gojyo e Hakkai. Rimase lì per molti minuti, ad ascoltare le loro voci e i loro gemiti inconfondibili. I suoi amici stavano di nuovo… e lui si sentì all’improvviso accaldato e smanioso, e si vergognò di se stesso, ancora una volta.
“Che cosa stai facendo, scimmia?”
La voce di Sanzo lo colse completamente alla sprovvista e Goku si fece prendere dal panico. Provò ad allontanarsi in fretta dalla porta sulla quale era appoggiato, cercando di apparire tranquillo, ma tutto quello che ottenne fu di finire addosso a Sanzo, che dovette mettergli un braccio intorno alle spalle per evitare che entrambi perdessero l’equilibrio.
Goku si sentì arrossire ancora di più e si immobilizzò, tremendamente consapevole del corpo premuto contro il suo. Cercò di divincolarsi, ma Sanzo serrò la presa per evitare che si allontanasse.
“Si può sapere che ti è preso da quando siamo arrivati in questa città?” gli chiese severo.
Fu in quel momento che successe. Dalla stanza di Gojyo e Hakkai si sentirono distintamente due voci molto soddisfatte che gemevano, urlavano e imploravano, a volume sempre più alto.
Goku si lasciò scappare un fievole lamento, teso e ormai dolorante, e iniziò a strusciarsi su Sanzo senza nemmeno rendersene conto. Sanzo, dal canto suo, si girò verso la porta della stanza con un sopracciglio inarcato, per poi tornare a guardare il ragazzo spalmato su di lui.
“Se sei in calore cercati un’altra scimmia come te. Oppure vai a sfregarti contro un albero, animale” gli disse, allontanandolo in malo modo.
Goku lo guardò ferito e fece qualche traballante passo indietro. Sanzo gli aveva fatto capire che lo disgustava, e lui si sentì come se il suo mondo gli si stesse sbriciolando sotto i piedi. Scosse la testa come a voler scacciare un brutto pensiero, gli occhi pieni di lacrime, e senza dire nulla si precipitò nella sua stanza e si buttò sul letto, per cercare di attutire i singhiozzi sul cuscino. Si calmò solo molto tempo dopo, ma passò un’altra notte insonne. Riuscì ad assopirsi solo poco prima dell’alba, ma il suo fu un sonno agitato, funestato di sogni di cui, una volta sveglio, non ricordava nulla, se non il senso di disperazione che aveva provato.
La mattina dopo, quando Hakkai bussò alla sua porta, si finse