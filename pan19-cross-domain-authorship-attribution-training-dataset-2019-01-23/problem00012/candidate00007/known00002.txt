di Steve nei server della scuola e aveva capito perché in generale Steve uscisse poco dopo la scuola: Steve faceva un lavoro dopo la scuola. Non era una cosa regolare, lo faceva ogni tanto, ma Tony era certo che il motivo fosse che Steve voleva risparmia per il college per non pesare sulle spalle di sua madre, che era vedova e faceva parecchi turni extra all'ospedale come infermiera. E probabilmente quando non lavorava, restava a casa a fare ogni genere di faccenda al posto della madre per lasciarle riposo -Steve era anche quel genere di figlio che ogni genitore voleva: responsabile, premuroso, educato, quel genere di stronzate.

Insomma, Steve era sempre più perfetto, motivo per cui, come chiunque nella scuola -perfino quei tizi etero che prendevano in giro i “froci”-, pure Tony s'era preso una sbandata per lui. E qui torniamo al prendere decisioni idiote e all'essere la mascotte della squadra di football.

Tony all'inizio aveva pensato che fosse un piano geniale, ma si rese conto di quanto si sbagliasse quando, per parlare davvero con Steve, fu costretto ad allenarsi per fare la mascotte, cosa che Tony non aveva minimamente messo in conto. Ancora peggio, era che l'allenamento delle cheerleader e della mascotte era proprio prima dell'allenamento di football, quindi l'unico momento in cui Tony poteva davvero incontrare Steve, era quando poteva finalmente togliere la testa del costume, completamente sudato a causa del calore all'interno della propria divisa, e Steve se ne stava a bordo campo a fare stretching insieme al resto della squadra. Cosa che risultava particolarmente sospetta. E imbarazzante. E degradante.

Ma Tony non era tipo da farsi abbattere da queste sciocchezze, motivo per cui, puntualmente, alla fine di ogni allenamento, si avvicinava agli atleti che si riscaldavano in attesa degli ordini del coach Fury e cercava di attaccar bottone con Steve, che ogni volta lo fissava un po' stranito, ma faceva comunque conversazione continuando con i propri esercizi. Almeno fino a quando non arrivava Fury che inveiva contro Tony perché distraeva i suoi ragazzi e lo cacciava dal campo.

Tony, comunque, era convinto di aver fatto progressi, motivo per cui, quando dopo un allenamento invitò tutta la squadra ad una festa post-partita il fine settimana successivo, era convinto che anche Steve avrebbe finalmente partecipato nonostante non fosse il tipo da festa. Fu una delusione quando Steve non si presentò -Tony si era anche preso il disturbo di cercare di non rendere la festa troppo eccessiva appositamente per lui-, ma forse avrebbe dovuto prevederlo. E siccome in realtà si era bellamente stufato di fare la mascotte e non ottenere risultati, si decise infine ad optare per un approccio più diretto.

Il lunedì successivo quindi, si avvicinò a Steve mentre poggiava i libri al proprio armadietto. Aveva passato tutta la notte precedente a decidere cosa dire, ma quando Steve lo salutò con un sorriso e si scusò per non essersi presentato alla festa, Tony per un istante si dimenticò tutto. Soprattutto perché Rogers gli chiese se poteva farsi perdonare offrendogli un pezzo di pizza quella sera.

Steve gli aveva davvero chiesto di uscire o Tony era ancora nel mondo dei sogni da sabato dopo la sbornia?


The Complete Idiot's Guide To Dating
Extremely Useless Worries


 



Prompt: 

Stony, sequel del fill precedente.
La prima uscita di Tony e Steve + confessione di Tony. Bonus++: Tony si scopre impegnato a fare ridere Steve in ogni modo possibile.




Tony sapeva che Pepper l'aveva fissato come se fosse un marziano per tutta la pausa pranzo, ma sinceramente Tony aveva preferito passare quel tempo a capire o meno se quella fosse la realtà o un sogno. Perché se non si trattava solo di un sogno, probabilmente quello che aveva con Steve di lì a qualche ora non era un appuntamento. Non uno vero, comunque. E non gli importava neppure che Rhodey avesse riso di lui quando aveva chiesto conferma a Pepper come una tredicenne infatuata. Perché Tony con i suoi 17 anni suonati, al momento, si sentiva più una undicenne che non sapeva neppure cosa fare del proprio corpo ancora bambinesco.

Che, tolto tutto il melodramma che Tony tendeva a buttare in qualsiasi cosa, significava che era nel panico totale. Panico che secondo Tony era, comunque, motivato perché quella sarebbe stata probabilmente l'unica occasione di far innamorare perdutamente di sé Steve e la cosa era una impresa degna di un eroe mitologico, perché per quanto Tony fosse un narcisista e pensasse di essere oggettivamente di bell'aspetto, sapeva anche che in confronto Steve era una divinità. E questo era considerando solo l'aspetto esteriore, perché se Tony avesse tenuto a mente anche il carattere perfetto di Steve a confronto col suo essere in pratica noioso come una pulce, beh, non c'era bisogno di aggiungere altro.

Prima dell'uscita di scuola, ancora preso dalla frenesia e dall'ansia, Pepper lo aveva preso per un attimo a schiaffi -neanche tanto delicati a dirla tutta- e gli aveva ricordato che lui era pur sempre Tony Stark e sapeva perfettamente come gestire un evento sociale con persone normali; doveva solo pensare che era come uscire con lei e Rhodey e sarebbe andato tutto liscio come l'olio.

Tony si diede una calmata e continuò a ripetersi quel mantra anche quando Steve lo