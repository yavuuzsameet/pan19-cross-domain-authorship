passandosi una mano tra i capelli e chiudendo la porta.

“Ma della competizione più gaia ed eccentrica che esista sul pianeta. Mi stupisco che tu non la conosca. E poi nell'edizione di quest'anno partecipa un vero angelo! Non puoi perderti la sua esibizione! Avresti dovuto vederla alle semifinali! MAESTOSA! Così perfetta con quell'abito!” continuò a ciarlare Gabriel.

Balthazar smise si ascoltarlo appena la parola gaia era uscita dalla bocca dell'altro; quando Gabe entrava in quello stato, non c'era più verso di fargli cambiare idea -come quella volta in cui aveva proposto di andare a Pride. Beh, si disse Balthe aprendo la bottiglia di vodka e prendendone un primo sorso, almeno ora non sarebbe più stato in debito con Gabriel; e lo stronzo aveva pure avuto la decenza di portargli la vodka al cocco invece di quella alla fragola che beveva di solito lui.

Per quando, circa una trentina di minuti più tardi, il cantante della Biellorussia cantava una stupida ballad sulle cheesecake, Balthazar era già abbastanza ubriaco da riuscire ad essere, secondo quelli che erano i parametri di Gabe, divertente.

Nel senso che non poteva esimersi dal commentare qualsiasi cosa, dai testi privi di vero significato, agli host dell'evento che parlavano un inglese dalla ridicola inflessione, al modo molto gaio in cui stava ballando il biellorusso sul palco in quel momento.

“Gosh, sei già in questo stato? Balthazar, datti un contegno, siamo solo alla seconda canzone! Non voglio che ti addormenti prima della premiazione!”

“Quante canzoni sono, per curiosità?”

“Ma 26, darling, lo hanno fatto vedere nella grafica poco fa!” rispose con un sorriso da schiaffi.

“Ah, già, come ho potuto dimenticarlo.” borbottò con sarcasmo.

Balthazar prese un altro lungo sorso di vodka, mentre sul palco iniziava l'esibizione dell'Azerbaijian. Che poi, che razza di nomi avevano i paesi dell'Europa?!

Da quel momento in poi, Balthazar si diede al bere per disperazione. Non che per questo si limitò dal commentare per tutto il tempo, almeno blaterare gli dava qualcosa da fare. E gli permetteva di ignorare il masticare continuo di Gabe, che sbuffa impaziente chiedendo a gran voce che si limitassero a fare fast forward fino all'esibizione dell'Austria.

Non che a Balthazar importasse perchè a Gabriel interessasse tanto quella esibizione in particolare; era troppo occupato a criticare... Beh, era impegnato a criticare quasi tutto. Dagli intramezzi tra le varie canzoni che erano della stessa utilità che avrebbe avuto un calcio in culo, agli abiti multicolor dei cantanti dell'Islanda che sembravano quasi una bandiera per il Pride, passando per un commento sul pessimo lavoro di green screen fatto durante l'esibizione della Romania, criticando la scelta del Montenegro di portare una pattinatrice sul palco in modo completamente random rispetto al tema della canzone (o almeno, a lui sembrava così, mica parlava qualunque fosse la lingua che si parlava in Montenegro), facendosi uscire i polmoni dalla bocca dalle troppe risate durante l'esibizione MOLTO equivoca della Polonia, per poi iniziare a saltare sul divano a tempo insieme ai cantanti della Grecia che decisamente avrebbero potuto evitare di raggiungere il professionista che faceva acrobazie sul tappeto elastico e impegnarsi nel cantare in modo perlomeno decente il pezzo dance che avevano presentato.

“Ecco, ora recupera la vodka e tappatici la bocca! Tocca all'Austria e al mio Angelo! NON UNA PAROLA, Balthazar o giuro che faccio volare fuori dalla finestra uno dei tuoi preziosi ananas.” lo minacciò Gabriel mettendogli in testa la ciotola vuota dei pop corn.

“PFT, che avrà mai di speciale questa Austria poi...” borbottò solo prima che l'intramezzo partisse ricevendo un'occhiataccia da parte dell'altro. Balthazar lanciò a terrò la ciotola e prese la bottiglia, nonostante non avesse particolarmente voglia di bere; quando riportò gli occhi sullo schermo, una donna con una barba molto evidente maneggiava degli abiti di scena in un teatro.

“Ehm, Gabe, ha una...”

“SHUSH, così maestosa e perfetta!” esclamò estatico, seduto sul bordo del divano con la testa tenuta tra le mani. Balthazar ringraziò il non aver preso quel sorso di vodka, perchè, a vedere quella cosa, probabilmente ci si sarebbe strozzato. E conoscendo Gabe, invece di aiutarlo, avrebbe cercato di ucciderlo più velocemente pur di farlo stare zitto.

Dal momento in cui Conchita -quello il nome dell'angelo barbuto a cui si era riferito Gabe per tutta l'ora che c'era voluto perchè la suddetta comparisse sul palco- si esibì, Gabriel parve peggiorare.

Ogni occasione era perfetta per specificare quanto non ci fosse paragone col suo angelo, con la sua fenice pronta a rinascere, con la sua regina di cuore, la sua... Beh, insomma, una lunghissima sequela di nomi e variazioni che spinsero, irrimediabilmente, Balthe a cercare consolazione nella bottiglia.

Se fino a poco prima Balthazar avrebbe anche potuto trovare l'event divertente, ora non c'erano speranze che si godesse perlomeno il trash che, perfino agli occhi di chi seguiva il tutto per la prima volta, traspariva come il marchio di fabbrica dell'Eurovision -insomma, costumi appariscenti, giochi di luce da attacchi epilettici, canzoni di dubbio gusto alternate alle insopportabili ballad, uomini con la barba