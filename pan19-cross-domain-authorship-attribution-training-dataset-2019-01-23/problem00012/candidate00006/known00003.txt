.

 

Mercedes, Tina, Artie e Rachel se n’erano tutti andati, ed era stato bello chiacchierare con loro senza gli altri attorno. Rachel adorava stare a New York, ovviamente, e Kurt non era riuscito a evitare di sentire una fitta di gelosia, quando ne aveva parlato per dieci minuti filati, prima che Mercedes le dicesse di chiudere il becco. Kurt l’aveva guardata con gratitudine. Sapeva di aver fatto la scelta giusta, per quanto fosse stata difficile. New York era troppo cara e aveva fatto domanda di iscrizione alla NYADA solo perché era stato mal consigliato. Neanche Rachel era riuscita a entrare, comunque, il che era stato un piccolo conforto, all’epoca.

Sperimentare quella corsa frenetica gli aveva dato l’occasione di valutare davvero la sua vita. Il suo futuro. Aveva parlato a lungo con suo padre sui pro e i contro di studiare musica, teatro, moda o arti dello spettacolo. Sapeva di poter sceglierne una qualsiasi e avere ottimi risultati. Burt l’avrebbe sostenuto in tutto e per tutto. Ma aveva semplicemente deciso di voler avere qualcosa, una carriera sicura, con orari flessibili che gli permettessero anche di viaggiare. Era piuttosto sicuro di aver fatto la scelta giusta, ma a volte si chiedeva: e se invece…

“A cosa stai pensando? Sembra complicato,” affermò Dave, accomodandosi sulla sedia di fronte a lui, quella che aveva occupato Mercedes solo trenta minuti prima.

“La vita. Le scelte. Le decisioni…”

“Complicato.”

“Mmm,” concordò, ma sapeva bene che anche l’altro non si fosse tirato indietro da pensieri importanti, di recente. “Allora, come va? Come ha reagito tuo papà?”

“Bene. Voglio dire… è stato più facile di quanto pensassi. Ha solo detto… che stava aspettando che glielo dicessi.”

“Quindi, cosa ti ha fatto decidere di fare outing? Insomma, ci siamo visti solo qualche giorno fa e non eri pronto, allora,” chiese, staccando con le mani un pezzo del biscotto che Mercedes aveva insistito per comprargli e se lo mise in bocca. Quello sembrò seguire l’azione con lo sguardo e Kurt se ne sentì leggermente compiaciuto.

“Ehm, beh… Ho deciso qual è il mio proposito per l’anno nuovo. Non voglio più mentire; so che non è per niente originale, ma io… È stato un tale sollievo, sai? Dirglielo. Non dover più recitare e far uscire tutto…”

Annuì: sapeva bene di cosa stesse parlando.

“Quindi è quello che farai per l’anno nuovo? Basta bugie?”

“Mmm, in parte. È più il fatto di… essere onesto. Ci sono delle cose che ho tenuto, ehm, nascoste, quindi ho pensato di vuotare il sacco. E ho cominciato con mio papà.”

“Bene. Penso che sia ottimo. Anzi, di più. Fantastico!”

Dave ricambiò timidamente il suo sorriso, abbassando la testa, e lui si ritrovò ad apprezzare questa sua versione timida e loquace. Che disegnava e sorrideva e sembrava stare maturando proprio davanti a lui. Era un po’ come guardare un raro fiore sbocciare lentamente. Kurt sapeva di non aver finito di crescere, non era neanche vicino al traguardo, e più tempo passava lontano da casa, più si rendeva conto di quanto ancora avesse da imparare sulla vita. Accettare la propria sessualità, però… Per Kurt era un vecchio successo, ma vedere l’altro fare dei grandi passi in avanti era… gli faceva venire voglia di poterlo vedere all’università, dove non aveva segreti e non lanciava occhiate furtive attorno a sé, come se fosse imbarazzato di essere visto con lui.

 

Finirono per incontrarsi quattro giorni di fila, a bere caffè e parlare. Dave cominciò a rilassarsi, incontrando più spesso il suo sguardo, facendo battute – la maggior parte delle quali passavano inosservate finché quello non roteava gli occhi e gliele spiegava. Parlava dei suoi amici del college, gli chiedeva dei suoi e ascoltava attentamente quando lui parlava. Kurt si lamentava dell’ossessione di Finn per i Sims, di come il suo compagno di stanza gli avesse mandato una foto di seni al cellulare, la quale era stata vista da suo padre, facendolo morire lentamente di vergogna.

“Meglio così che la foto del suo uccello,” ribatté Dave, sogghignando mentre beveva un sorso della sua bevanda calda.

“Argh. L’ha già fatto la prima settimana, quando si era ubriacato. Disse che se avessi avuto prove fotografiche non avrei sentito il bisogno di dare un’occhiata di persona e lui poteva semplicemente rilassarsi e girare nudo per la stanza tutte le volte che voleva.”

Alzò gli occhi al cielo, ma Dave stava ridendo beatamente, sputacchiando un po’ di caffè.

“E lo fa? Se ne va in giro nudo?”

“No. Per fortuna. Almeno non quando ci sono io. Bleah, non voglio pensare a cos’altro faccia quando non sono in stanza…”

Quello rise di nuovo e lui fece una faccia schifata, perché sapeva benissimo cosa combinava: l’aveva colto sul fatto fin troppo spesso, per i suoi gusti. Lo rese partecipe di questa riflessione, facendolo solo ridere più forte. Si stava godendo la sua compagnia, e si era sentito strano quando se n’