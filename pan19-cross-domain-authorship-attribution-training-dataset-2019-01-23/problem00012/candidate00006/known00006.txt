sono Dave. Li avete? Sì, siamo pronti a sentirli.” Ci fu una lunga pausa, durante la quale Kurt cercò alla cieca la mano dell’amica, stringendola. Lei fece lo stesso con quella di Brian e rimasero tutti lì in piedi, mano nella mano e col fiato sospeso, ad aspettare che l’altro ricominciasse a parlare. Le spalle ampie di quest’ultimo si sollevarono in un sospiro e un momento dopo lui disse con tono del tutto neutrale: “Capisco. Sì, lo so. Grazie, grazie per avercelo fatto sapere così presto.” Kurt sentì che un’ondata di tristezza si stava avvicinando, ma proprio mentre stava per travolgerlo, Dave si girò verso di loro con un sorriso così grande che sembrava gli stesse spaccando la faccia in due. “Tesoro,” iniziò, allargando le braccia per indicare che si stava rivolgendo a tutti e tre, “Siamo incinti!” Le due coppie si riunirono in un abbraccio di gruppo pieno di gioia, baciandosi e ridendo e piangendo. Kurt aveva pensato che sarebbe stato il giorno più felice della sua vita, finché il loro piccolo non fosse nato, ma, come scoprì in seguito, si sbagliava.

Dato che Brian era uno stimato collega all’UC Medical Center, non fu difficile affidare Becca alle cure di una delle migliori ostetriche e ginecologhe del Paese, la Dottoressa Ratika Bharucha. Lei riuscì a organizzare i loro appuntamenti all’ospedale invece che al proprio ufficio, così che Brian potesse venire a fare una breve capatina anche nel caso in cui dovesse lavorare quei giorni. La prima settimana di maggio arrivò la visita che stavano aspettando tutti: quella durante la quale avrebbero sentito per la prima volta il battito del bambino. Becca si sdraiò sul lettino e sollevò la maglietta fin sotto i seni; la sua pancia ancora non mostrava segni della vita che si portava dentro. La dottoressa prese in mano il Doppler fetale. “Ora, di solito si riesce a sentire il battito cardiaco a nove settimane. Ma in alcuni casi non è così e, se ciò dovesse succedere, non preoccupatevi: a volte è ancora troppo debole per essere percepito dalla sonda del Doppler e in quel caso prepareremo il carrello per l’ecografia. Presupponendo che il battito sia presente, in quel modo riusciremo a vederlo.” Becca afferrò le mani di Kurt e Dave, e suo marito si mise dietro di lei per posare le proprie sulle sue spalle. La ginecologa posò la punta smussata della sonda sul suo ventre e tutti trattennero il fiato mentre la spostava in varie direzioni, cercando il punto giusto. Dopo meno di un minuto, l’altoparlante dell’apparecchio iniziò a emettere una specie di rapido wow-wow-wow-wow.

“È quello?” domandò Kurt, con gli occhi che gli diventavano lucidi. “È il cuore del nostro bambino?”

“Sì, proprio lui,” confermò la dottoressa, facendo un ampio sorriso. “È molto veloce, come avrete notato. Molto più dei nostri. I battiti di un adulto in condizione di riposo si aggirano attorno ai 70 al minuto. Quelli del feto sono più vicini ai 150 al minuto.” Spostò lo sguardo sullo schermo a cristalli liquidi del dispositivo. “E il vostro piccolo o piccola ne ha all’incirca 152. Perfetto.”

Kurt e Dave si sporsero l’uno verso l’altro per baciarsi, felici, quindi baciarono ognuno una guancia rigata di lacrime della loro amica. Dave si voltò e schioccò un rapido bacio sulle labbra di Brian. “Non volevo che ti sentissi lasciato fuori, amico,” spiegò, e scoppiarono tutti a ridere all’acceso rossore che gli invase il viso. Il loro buon umore, però, si dissolse all’istante quando videro la Dottoressa Bharucha aggrottare la fronte.

“Cosa c’è, Ratika?” chiese Brian con tono preoccupato.

“Non c’è niente che non vada, di per sé,” rispose, continuando a guardare il monitor. Mosse leggermente la sonda in circolo. “Dovremo portare dentro il carrello per l’ecografia, tutto sommato.”

“Perché?” chiese Becca, con occhi spalancati e allarmati.

La ginecologa spostò di nuovo l’oggetto allungato e alzò il volume del Doppler. “Ascoltate attentamente.” Si sforzarono tutti e Brian, con il suo addestramento medico, lo sentì per primo.

“Porca vacca,” ansimò. “Ce ne sono due!”

“Due cuori?” chiese Kurt con voce ancora più acuta del normale. “Vuoi dire… gemelli?” Gli venne una breve vertigine e suo marito gli lasciò la mano per afferrargli la spalla.

“Come ho detto, faremo un’ecografia per esserne sicuri,” ripeté la dottoressa, e uscì per chiedere a un’infermiera di portare dentro l’attrezzatura necessaria. Circa dieci minuti dopo, i quattro amici videro per la prima volta i loro sani, bellissimi bambini. Erano tutti al settimo cielo per quella scoperta e quando un’ecografia successiva rivelò che entrambi i gemellini fossero femmine, fu anche meglio: non che sarebbero stati delusi in entrambi i casi, ma segretamente, sia Kurt sia Dave avevano desiderato una figlia. E ora ne avrebbero avute due!

Poiché aveva quasi trentasei anni e portava in grembo due gemelli, tecnicamente la gravidanza di Becca era considerata ad alto rischio. Doveva monitorare molto attentamente la