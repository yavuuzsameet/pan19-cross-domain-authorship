me stava lavorando a quel tipo di capacità. Era molto più importante imparare quelle mosse che cambiarmi i pannolini o accompagnarmi all’autobus scolastico, pensò, sarcastico. Riportò l’attenzione al resto del gruppo, mentre la canzone tornava a un ritmo dance pulsante. Doveva ammetterlo, questo era il numero migliore che aveva mai visto fare al Glee Club. Non sembrava affatto uno spettacolo da liceo: era più qualcosa che ci si aspetterebbe di vedere in un video musicale o a un concerto. Faranno un culo così agli altri cori alle Regionali e alle Nazionali di quest’anno. Kurt sarà felicissimo. Quel pensiero lo fece sorridere.

Guardò la coreografia fino alla fine, più che altro osservando Kurt e godendosi il brivido piacevole che gli dava. Era difficile non notare Sandy, però, anche se cercava di evitarlo. Era semplicemente a un altro livello rispetto agli adolescenti che la circondavano, per quanto fossero diventati dei grandi ballerini nell’arco dell’ultimo mese. I suoi occhi insistevano a ritornare su di lei, attirati contro la loro volontà dalla sua eccellente tecnica e presenza scenica. Sospirò. Non sapeva quando fosse riuscito a trovare la distanza necessaria per apprezzare quello che facesse quella stronza egoista, ma chiunque non fosse cieco o stupido doveva ammettere che era una ballerina straordinaria. E lui, ovviamente, non era né l’uno né l’altro. Non vuol dire niente, pensò. Non significa che mi piaccia ora, solo perché so ammettere la sua bravura.

Tutti quanti si bloccarono perfettamente nelle loro pose finali – quella di Kurt, ovviamente, aveva un gran carattere. Non fu finché non sentì le mani avvicinarsi l’una all’altra che si accorse che per poco non aveva iniziato ad applaudire. Wow, tu si che sai come non farti notare, Karofsky, si rimbeccò, afferrando i braccioli come se ne dipendesse la sua vita. Guardò i ragazzi sul palco saltellare in giro, al settimo cielo, abbracciandosi e ridendo felici. Kurt corse dalla coreografa e l’abbracciò; scorse lei che gli dava un veloce bacio sui capelli. L’affinità che c’era tra loro due era evidente e Dave si agitò un po’. Non sono geloso, s’impose. Non che lui le piaccia o viceversa. Qualsiasi cosa ci sia tra loro non è affar mio. Lei mi ha già rovinato fin troppe cose e non ho intenzione di lasciarle avere alcuna influenza sull’amicizia che ho con Kurt. Non avrò problemi col fatto che si piacciano, cascasse il mondo.

Le prove si stavano avvicinando alla fine e i membri del club stavano iniziando a raccogliere i loro indumenti più pesanti. Udì Sandy dire a tutti di bere molta acqua e di fare stretching, e lo prese come il segnale che gli suggeriva di uscire prima di venire beccato. Mentre si allontanava dall’auditorium, il suo cellulare vibrò. Lo estrasse, vedendo che era un messaggio di Kurt. Abbiamo appena finito, diceva. Sta uscendo adesso e useremo l’uscita est, okay?

Okay, rispose lui. Grazie x avermelo detto. C vediamo doma a lezione?

Un attimo dopo, il telefono vibrò nuovamente. Certo. Vuoi incontrarci al LB dopo scuola per parlare dei poster per il PFLAG?

Digitò la risposta, non cercando neanche di nascondere lo stupido sorrisone che stava esibendo. Va bn! Porterò il PC, magari possiamo fare qlcs con Photoshop?

Qualche secondo dopo, ricevette la replica dell’altro, che lo riscaldò tanto da fargli sembrare che tutte le cose negative mai capitategli si fossero sciolte al sole. Sarebbe una figata! Hai sempre idee *magnifiche*. Non vedo l’ora! :D

Rimise il cellulare nella tasca posteriore e s’incamminò a passo svelto nella direzione opposta all’uscita est. Voleva arrivare a casa in tempo per lavare un carico in modo da potersi mettere la sua camicia preferita a scacchi rossi e bianchi, il giorno successivo.

 

 

*N.d.T.

1 – Un gruppo PFLAG (Parents, Families and Friends of Lesbians and Gays; si legge ‘pi-flag’) è un’organizzazione non a scopo di lucro statunitense il cui scopo è quello di fornire supporto a, come dice il nome stesso, genitori, famigliari e amici di persone omosessuali, bisessuali e transgender, oltre a queste persone stesse, ovviamente. Oltre a ciò si pongono come obiettivo anche l’educazione – per eliminare tutta la disinformazione presente nella società – e la difesa dei diritti di chi viene discriminato.

2 – Per chi la volesse ascoltare in contemporanea, cliccate qui.

3 – Popping: (detto anche hitting) è uno stile di danza funk e danza hip hop basato sulla tecnica della rapida contrazione e successivo rilassamento dei muscoli, che causa una sorta di scatto nel corpo del ballerino, chiamato pop (schiocco) o hit (colpo). Queste contrazioni sono eseguite continuamente al ritmo di musica in combinazione con altri stili mimici; fonte. Locking: abbina a movimenti distinti e veloci delle braccia, movimenti fluidi e molleggiati delle gambe, eseguiti su melodie funk; […] si basa sul concetto di ‘lock’: eseguire movimenti veloci per poi bloccarli all'istante; fonte.

Sandy e Blaine camminavano lentamente lungo il corridoio, così che Kurt avesse tutto il tempo di raggiungerli una volta che avesse finito di rimettersi in ordine