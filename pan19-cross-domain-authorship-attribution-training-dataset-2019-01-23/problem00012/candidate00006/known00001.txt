’angolazione avesse negato quello che stavo vedendo. Durò solo per qualche secondo, ma a me sembrò eterno! Ricordo di aver detto qualcosa, tipo: ‘Okay, penso che sia durato abbastanza!’ cercando di stare calmo e non fare scenate. Rachel gli lasciò la maglietta e si guardarono come se fosse stato il bacio migliore della loro vita.” Scosse la testa. “Erano entrambi così ubriachi… Ancora non riesco a credere che la ragazza con due padri si sia galvanizzata tanto a baciare un ragazzo gay. Ma penso che la parte che le piacque davvero fu che Finn si fosse ingelosito.”

“Blaine è bisessuale?” domandò Dave. Non ne avevano mai parlato, ma ora quella possibilità lo incuriosì.

“Non credo… Per tutto il tempo in cui ci frequentammo non espresse mai più il desiderio di baciare un’altra ragazza. Penso che fosse solo ubriaco e stupido e che il bacio gli sarebbe piaciuto a prescindere da con chi o che cosa fosse stato. Esistono un sacco di persone etero che ammettono di poter gradire baci sperimentali con altre dello stesso sesso, dal lato puramente fisico. Immagino che per noi possa valere l’opposto.”

“E quindi cosa successe dopo?”

“Beh, io ne fui turbato e m’incazzai parecchio,” spiegò. “Insomma, c’era solo un ragazzo che non avrebbe dato di matto se gli fosse toccato di baciarmi, ed eccolo lì che pomicia con Rachel! Non ero arrabbiato granché con lei, perché sapevo che non avesse secondi fini; se si fosse trattato di un’altra, come Santana, mi avrebbe ferito di più, perché avrebbe potuto venirle in mente di prenderlo per il culo alla grande. Ero incazzato nero con Blaine, ma a quel punto ci eravamo appena accordati di rimanere solo amici per il momento e non avevo alcun motivo logico di fargli presente quanto mi avesse fatto male. E poi era così sbronzo che non avrebbe comunque capito una parola.”

“Non facesti una scenata?” chiese Dave, sorpreso. “Dov’era finito Kurt Hummel, prima donna della scuola?”

Quello fece spallucce, perdendo un po’ l’aria spensierata. “Penso di essere maturato un po’, quell’anno,” disse. “Insomma, mio padre per poco non era morto… Rischiai seriamente di diventare un orfano. Poi c’era quella situazione con te, che all’epoca era alquanto traumatica.” Sapeva di doverlo dire, anche se Dave abbassò lo sguardo per la vergogna. Essere sposati non voleva dire nulla se non si era sinceri l’uno con l’altro. Allungò un braccio per fargli sollevare il viso, guardandolo con decisione. “Ma, come abbiamo detto, ormai è nel passato. E poi tu ti sei completamente rifatto con tutti i manicaretti, la musica, l’amore e il sesso straordinario!” Gli sorrise affettuosamente e fu contento di vedere che lo imitò poco dopo – c’era stato un periodo nel loro rapporto in cui passava molto più tempo tra un’espressione e l’altra.

“Quindi, no,” continuò. “Non feci scene o nulla di simile. Buttai giù qualche altro shot, fino a non sentire più la delusione. Poi mi addormentai in camera di Rachel.” Guardò Dave con aria ironica. “La mattina dopo mi svegliai con una sbronza da paura, come anche Blaine, che aveva dormito tutta notte sul tappeto in soggiorno. Lo riaccompagnai alla Dalton, feci tutta la strada di ritorno fino a Lima e dormii come un sasso per quasi 24 ore. Penso che Carole a un certo punto mi mise uno specchietto vicino al naso per controllare se respirassi ancora.”

“Parlaste di quello che era successo, dopo?”

“Un po’. Gli dissi che aveva toccato il fondo e che l’unica direzione in cui poteva andare a quel punto era verso alto.” Sorrise. “Fu la prima volta che ebbi l’impressione che fossimo alla pari,” spiegò, facendo una pausa. “No, come non detto: non eravamo alla pari, io ero in vantaggio con un altro ragazzo per la prima volta nella mia vita. Fu uno stronzo quella notte, ma per ironia della sorte ciò lo rese accessibile e riuscimmo finalmente a passare dall’amicizia a qualcosa di più.”

Dave lo stava guardando con un’espressione che indicava che avesse in mente una domanda. Kurt fu sorpreso, però, da quello che gli chiese.

“Tutto ciò successe prima o dopo lo spettacolo dell’intervallo in cui ballammo Thriller?”

Lui corrugò la fronte, incerto sul motivo per cui volesse sapere un dettaglio simile, ma cercò di concentrarsi nonostante la nebbia provocata dal vino. “Dopo, credo. Forse passarono tre settimane o perfino un mese…” Lo guardò con aria incuriosita. “Perché lo chiedi?”

Dave incurvò in alto un angolo della bocca, rivolgendogli un ghignetto brillo ma carino. “Perché stavo pensando che se fossi stato abbastanza sicuro di me da accettare l’offerta di tuo fratello, per quella sera ti avrei già chiesto scusa e sarei stato un membro effettivo del Glee.” Inarcò un sopracciglio ben delineato, iniziando a flirtare. “Sarei stato presente alla festa, probabilmente. E forse avrei anche partecipato al gioco…”

Kurt iniziò a sentirsi accaldato, e non era solo colpa del vino. “E se la bottiglia