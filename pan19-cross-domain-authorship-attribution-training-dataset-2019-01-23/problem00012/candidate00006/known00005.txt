settimana di riposo a casa. E sebbene Dave avesse emesso uno sbuffo divertito, chiaramente aspettandosi che lui non si sarebbe lasciato mettere i piedi in testa, lui non riusciva a disobbedire a suo padre. E non poteva esattamente scappare fuori senza aiuto.

C’era un po’ d’imbarazzo tra lui e Dave. Almeno, lui si sentiva in imbarazzo e non sapeva se si trattassero degli ormoni, perché avrebbe dovuto lasciarsi alle spalle quella battaglia da adolescente, no? O se fosse a causa di suo papà che aveva insistito a parlare di sesso. Ma ora ogni volta che guardava l’altro uomo aveva l’impressione di stare arrossendo. Quello non lo aiutò presentandosi un giorno con un completo addosso, e un aspetto perfino più sexy del solito, dicendo di dover andare a lavoro.

“Il mio cellulare è acceso. Non dovrei tornare più tardi delle sei. Starai tranquillo qui da solo?”

Dovette impedirsi di alzare gli occhi al cielo. Ricordarsi con forza di aver rischiato di morire. L’altro aveva tutti i diritti di sentirsi preoccupato. Anche se era completamente ingiustificato.

“Starò bene. C’è papà con me e tra poco verrà a trovarmi Blaine…”

“Giusto. Okay. Beh… spero che ti diverta.”

Ci fu una pausa imbarazzante e lui aveva il sospetto che normalmente sarebbe stata occupata da un bacio di saluto, invece quello fece spallucce e uscì, sollevando una mano per salutare Burt.

 

Blaine era un enigma. Uno strano pezzo che non riusciva a collocare nel puzzle che era la sua vita. Desiderava sapere dove poterlo sistemare esattamente, perché avrebbe reso tremendamente più facili le sue interazioni con lui. Aveva smesso di sparlare di Dave, almeno, passando invece a pontificare su quanto fossero stati straordinari il liceo e il college, con una storia dopo l’altra. Su come si fosse trasferito al McKinley, da quanto lo amava. Su come l’avesse seguito a New York per lo stesso motivo. Lo faceva sentire a disagio, ma non diceva niente, perché effettivamente era ancora un estraneo per lui, a prescindere da tutti gli aneddoti che gli stava fornendo a raffica.

Non sembrava che si annoiasse a essere incaricato della discussione e, cavolo, quanto gli piaceva parlare! Gli stava facendo iniziare ad apprezzare i tranquilli silenzi tra lui e Dave, anche se a volte erano imbarazzanti, perché almeno faceva delle conversazioni con lui. Anche se erano su una serie TV o sul tempo o su come suo papà fosse negato a cancellare le tracce di aver mangiato di nuovo la pizza a pranzo, lui cercava sempre di coinvolgerlo, invece di parlargli in faccia come faceva Bllaine.

 

“Allora, come è andata la tua giornata?” chiese Dave, ed era da un po’ che non aveva la chance di sedersi e parlare con lui senza Burt nei paraggi, essendosi assentato per telefonare a Carole.

“È stata interessante. Blaine è… strano. È cambiato molto da quando uscivo con lui?”

“Ehm… Non lo conosco così bene. Né ora né in passato.”

“E perché?”

Non pensava che perché è una testa di cazzo fosse una risposta accettabile, quindi si limitò a scrollare le spalle.

“Mi fa un po’ pena… Cioè, è venuto a trovarmi e l’unica cosa che ha fatto è stato lagnarsi di come la sua vita facesse schifo. Di non avere un lavoro al momento. Ed è single e… non ha niente di positivo da dire. È un po’ deprimente.”

Non sapeva cosa dire, perché l’altro aveva praticamente riassunto quello che provava nei confronti del suo ex. Beh, aveva saltato la parte in cui lo definiva uno stronzo egocentrico ed egoista, ma c’era andato vicino. Rimase un attimo in silenzio, ragionando per un po’ prima di dire quello che aveva sempre pensato.

“Tutte le volte che torni da un’uscita con lui, di solito sei giù per un giorno o due… come se non pensassi di meritare di essere felice. E lui si prende la briga di vederti solo quando la sua vita non prende la piega che vorrebbe. Lui non… non mi piace molto."

Kurt inclinò la testa di lato e l’osservò mentre lui cambiava nervosamente posizione. Era sempre stato attento a non dire nulla di negativo su Blaine, terrorizzato all’inizio che l’altro lo difendesse e si sbarazzasse di Dave come si faceva con i fondi di caffè.

“Tu… non hai mai detto niente di male su di lui, prima d’ora…”

Fece di nuovo spallucce, non disturbandosi a negare, e trovò un po’ snervante il fatto che anche con l’amnesia Kurt riuscisse a vederlo. Vederlo com’era veramente. Gli dava un po’ di speranza.

“È il tuo migliore amico, Kurt. Lo capisco. Non mi dispiace che-”

“Io invece penso che sia tu il mio migliore amico,” rispose, e in Dave si diffuse un piacevole calore e abbassò la testa, perché era da anni che si sentiva così nei suoi riguardi, ormai, e la minuscola scintilla di speranza si era trasformata in una calda fiammella nel suo cuore. Aveva una domanda in testa da giorni, anzi da settimane, e moriva dalla voglia di fargliela. Di conoscere la risposta, più