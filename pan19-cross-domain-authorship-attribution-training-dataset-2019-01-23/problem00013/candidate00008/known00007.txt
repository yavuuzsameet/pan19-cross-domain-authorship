rispose, non sarebbe stato carino, ma anche lei ne era sicura: Danny Williams perdeva venti a zero contro quello sconosciuto.

“Dai, come può piacere uno così?” chiese Danny, buttando giù l'ennesimo cocktail. Kono era stufa di sentirlo ripetere le stesse cose, ma non gli piaceva lasciarlo solo in quel momento, proprio adesso che doveva scontrarsi contro la dura e triste realtà. “Ha gli occhi troppo vicini e la bocca troppo piccola e la fronte troppo alta e perde i capelli ed è flaccido e ha gli occhi troppo lontani e il naso troppo pronunciato e la fronte troppo bassa e...”La donna si limitava ad annuire ogni tanto, giusto per non farlo sembrare un pazzo che parlava da solo – ovvero, quello che realmente era – mentre si mangiava con gli occhi quel bellissimo uomo che parlava col suo capo.Alla fine, stanca di tutto quel 'bla bla bla', si alzò in piedi e si diresse a passo sostenuto verso il tavolo di Steve.“Cosa fai?” sibilò Danny, cercando di trattenerla. Ormai, però, il danno era fatto. Il poliziotto vide Steve alzare lo sguardo su Kono perplesso e poi voltarsi a guardarlo. Un sorriso nacque spontaneo sulle labbra dell'uomo mentre Danny avrebbe voluto sprofondare sottoterra, fingendosi morto.“Vieni, ti presento una persona” gli sentì dire.No, ti prego, no... non possono venire qui...E infatti pochi secondi dopo, Danny si trovò davanti Steve e il suo 'spasimante', sorridenti. “Kyle, lui è il mio compagno e amico, Danny Williams. Danny, lui è Kyle, il mio...”“Piacere!” esclamò Danny, alzandosi di scatto prima che Steve potesse finire la frase. Strinse la mano di quel coso palestrato con forza, facendo un sorriso che non avrebbe convinto neanche un cieco. “Sono felicissimo di conoscerti. Ora però devo scappare, ho lasciato il latte sul fuoco da stamattina. Mamma mia, chissà che casino sarà successo! E poi devo buttare fuori mia figlia e andare a prendere la spazzatura a scuola! O era il contrario? Comunque! È un vero piacere, chiamami quando torni in città, non far passare tutto questo tempo. Quando parti? Così presto? Oh, come mi dispiace. Beh, auguri e figli maschi!”E dopo questo monologo, Danny scomparve come per magia, mentre Kyle fissava Steve allucinato. “Ma... fa sempre così?”“Quasi sempre” rispose il capitano sconvolto. “Oggi però ha dato il meglio di sé.”

“Sono uno stupido” mormorò Danny, con la testa appoggiata al tavolo.“Lo so, amico” rispose Kamekona, annuendo comprensivo.Lentamente il poliziotto alzò lo sguardo e rimase a guardare l'uomo con un'espressione imbronciata. “Non devi rispondere, sai? Anzi, sarebbe carino se invece lo negassi e mi facessi coraggio” disse nervoso.“Beh, non è mica colpa mia se ti sei comportato da stupido!”Danny sospirò e riabbassò la testa, appoggiando la fronte contro il legno. Era vero, si era comportato come un imbecille. Non solo aveva pedinato Steve durante il suo appuntamento amoroso, ma si era fatto anche scoprire – in realtà quella era colpa di Kono – e, messo alle strette, aveva fatto la figura del coglione. Era rovinato, finito. Tanto valeva buttarsi sotto ad un treno in corsa.“Amico, perché non dici semplicemente a Steve che lo ami?”Danny rimase immobile per qualche secondo dopo che Kamekona ebbe parlato, poi lentamente alzò lo sguardo fissandolo come se fosse un'apparizione divina. “Eh? Puoi ripetere per favore?” chiese con un filo di voce. Aveva sicuramente sentito male, poteva capitare a tutti. Un uomo muoveva le labbra e a lui sembrava di aver sentito una cosa invece era un'altra.“Perché non dici a Steve che lo ami?”Ecco, appunto. Aveva sentito bene.“Ma sei scemo?” strillò Danny, assumendo una nuova varietà di colorazione porpora. “Io non amo Steve! Come puoi pensare ad un'assurdità del genere?”Kamekona ridacchiò divertito. “Non so, amico. Sarà che lo mangi con gli occhi o che lo hai seguito mentre era fuori con un amico o che ti sei comportato come un cretino quando sei stato scoperto o che...”“Ma cosa sei diventato, il mio biografo?”Danny ributtò giù la testa, cominciando a picchiarla contro il tavolo, sempre più sconsolato. Aveva fatto una pessima figura con Steve e tutta l'isola sapeva che era innamorato di lui.Chissà a che ora passava il primo treno...

Non era vero che doveva buttare via la spazzatura e non c'era nessun pentolino di latte sul fuoco. Doveva però recuperare Grace a scuola per riportarla da sua madre.“Ciao, scimmietta!” esclamò, prendendola in braccio per poi avviarsi verso l'auto. “Come è andata la giornata?”“Bene!” esclamò la bimba, tutta eccitata, stringendo tra le mani un tubo di carta. “La maestra ci ha fatto disegnare il nostro eroe e io ho disegnato... Steve!”Il sorriso orgoglioso che era nato spontaneamente sulle labbra di Danny, si dissolse alla stessa velocità. Quel giorno doveva esserci una cospirazione contro di lui...“Ma, amore mio, pensavo di essere io il tuo eroe...” mormorò, cercando di darsi un