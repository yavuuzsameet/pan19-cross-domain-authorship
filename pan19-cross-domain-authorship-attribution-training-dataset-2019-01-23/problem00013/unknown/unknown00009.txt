con ancora più forza contro la parete, appropriandosi di nuovo delle sue labbra.

«Lei che è la signora del mio cuore» il poeta interrompe quel bacio solo per citare i suoi stessi versi con un sorriso che Niccolò ha imparato a temere molto tempo fa; «e non solo di quello».

Pur essendo il Signore della città – e apparentemente anche il Signore del cuore del più famoso ed invidiato poeta in circolazione – Niccolò sente di non avere affatto il controllo della situazione in mano e se c'è una cosa che odia al mondo è esattamente la sensazione che prova in questo momento e che sente da quando tutta questa storia è cominciata

Davide lo spaventa e lo attira allo stesso momento, Davide lo incuriosisce e lo stupisce ogni singola volta, Davide lo fa ridere e infuriare nello stesso istante eppure non può fare altro che continuare, continuare a vederlo di nascosto, continuare a rischiare qualsiasi cosa – il potere, il benessere, la vita – pur di poter stare con lui, anche solo per qualche fugace momento. E il tempo passa sempre troppo in fretta, per lui, sempre troppo veloce e anche questa volta, ovviamente, succede lo stesso: Davide lo prende con forza contro quel muro, facendogli percepire perfettamente quanto forte è quello che sente nonostante il tutto finisca in pochi minuti.

A volte vorrebbe che Davide non fosse così dannatamente bravo ad esprimere quello che prova – che sia in versi, a parole o con dei semplici gesti – perché forse sarebbe più semplice riuscire a trovare la forza e il coraggio necessari per allontanarlo da sé.

«Ti senti bene?» gli domanda l'altro, interrompendo momentaneamente la valanga di pensieri che lo travolge ogni volta che fanno l'amore – e perfino questa gentilezza riesce ancora a stupirlo, dopo tutto il tempo passato insieme.

«Sì» si limita a rispondere, senza curarsi di poter sembrare troppo distaccato – e a Davide non importa, Davide lo conosce fin troppo bene e ormai sa scindere e analizzare perfettamente tutti i suoi comportamenti. Il che è molto più di quanto lui riesca a fare dopo una vita di convivenza con se stesso; «forse dovremmo..»

Il poeta annuisce appena e lo lascia scivolare a terra, stringendo piano la sua mano e conducendolo per la strada che porta alle sue stanze – strada che ormai ha percorso mille e mille volte – senza dargli la possibilità di dire nulla. È solo quando finalmente la porta si chiude che Davide lo lascia andare e gli sorride quasi dolcemente, aspettando che parli.

«Io veramente intendevo--»

«Lo so cosa intendevi» e di nuovo lo interrompe in quel modo – sa perfettamente quanto Niccolò lo odi e la verità è che gli piace da morire infastidirlo e punzecchiarlo e portarlo fino al limite della sopportazione –, con un sorriso a dir poco disarmante; «che forse tu dovresti tornare ai tuoi doveri e io alla tranquillità della mia casa».

«Se sapevi già cosa volevo dire allora spiegami perché siamo qui» come previsto il cipiglio di Niccolò non promette nulla di buono e, come spesso succede, Davide si chiede troppo tardi perché debba sempre rischiare la sua collera per cause così stupide, senza però riuscire a trovare una risposta a quella domanda.

«Perché non voglio andare via. Voglio rimanere con te ancora un po'» si limita a rispondergli con tutta la sincerità di cui è capace, sperando che l'altro capisca, sperando che non lo mandi via.

«È stupido e rischioso, lo sai vero?» Niccolò lo osserva annuire, sperando con tutto se stesso che cambi idea e che per una volta riesca ad essere abbastanza saggio da capire da solo che cosa è meglio fare. Ma Davide lo guarda con quel sorriso disarmante - è la luce che anima i suoi occhi a fargli tremare le gambe, però, non il sorriso che gli tira le labbra – e tutto quello che Niccolò può fare è sospirare stancamente e annuire.

«Davvero posso restare?» gli domanda con un piccolo sorriso che tenta disperatamente di non fargli notare.

La risposta di Niccolò arriva prima di qualsiasi altro tentativo di nascondere quanta gioia provi in quel momento: «non tirare la corda, artista». Davide ride a quelle parole, senza curarsi di quello che l'altro potrà dire o fare. Non ha bisogno di grandi manifestazioni d'amore o di gesti particolari: gli bastano piccoli cenni e poche parole per capire quanto sia grande l'amore che Niccolò prova per lui – quell'amore che lui ricambia con tutto il cuore e l'anima.

«Come il mio signore desidera».

 

Le dita di Davide scivolano piano tra le onde dei suoi capelli, spettinandoli un poco e lasciando ricadere qualche ciocca scura sul suo viso; quasi trattiene il fiato quando si ritrova davanti quei due occhi incredibilmente verdi, incredibilmente profondi che lo osservano e sembrano non volerlo lasciar andare.

«Ancora non ho capito perché proprio luna» mormora piano Niccolò, chiudendo di nuovo gli occhi e lasciandosi avvolgere meglio dal calore delle braccia di Davide – se potesse addormentarsi sempre così sarebbe l'uomo più felice della terra, questo è il pensiero che in un istante gli attraversa la mente e fugge via, lasciandolo con un poco di tristezza in più nel cuore.

«Temo di non potertelo dire» il sussurro di Davide, attento a non disturbarlo troppo, ha esattamente l'effetto contrario: Niccolò