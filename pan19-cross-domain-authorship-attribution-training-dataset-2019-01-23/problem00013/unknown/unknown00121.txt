più grande; lui mi ha trascinata a ballare per tutto il tempo, le nostre nonne ce lo raccontavano SEMPRE anche una volta cresciuti, ma io… non ricordo una cippa, giuro, non ricordo nulla di quell’episodio. Comunque anni dopo, quando io andavo alle medie e lui stava finendo il liceo, ci siamo rincontrati sull’autobus (lui per molti anni ha vissuto all’estero, per questo non ci siamo incrociati prima): io ero con mamma, lui con un amico, mamma l’ha salutato riconoscendolo e io e lui ci siamo guardati con un’espressione molto WTF?! XD (no, non è mai successo niente fra me e lui, nel caso ve lo stesse chiedendo, l’ho visto solo quella volta, dovessi rincontrarlo per strada non lo riconoscerei più XD). Questo per dire da dove parte tutto questo delirio.Mentre scrivevo questa prima parte stavo pure chattando con Izumi e non mi ricordo più come (sto scrivendo queste note a quasi un mese di distanza) abbiamo iniziato a passarci link di cose strane o improponibili trovate su Facebook. Beh, alcune cose le ho reputate abbastanza strane da poter finire in questa storia XD Come questa.A dopo!



Mia sorella mi aveva chiesto di comprarle delle riviste per ragazze dai nomi osceni e megalomani – non capii perché non potesse farlo lei, visto che tutte le mattine per andare a scuola faceva tappa alla stazione degli autobus e lì c’era un’edicola, ma col senno di poi compresi che così evitava di toccare la paghetta settimanale, visto che io non le avrei mai chiesto indietro i soldi… – e così nella pausa pranzo stavo attraversando la piazzetta dove stazionavano i mezzi pubblici prima di ripartire, quando qualcosa attirò la mia attenzione. Non ero sicuro che fosse lei, decisi di rigirare l’autobus da cui l’avevo vista dal finestrino e mi affacciai dalla porta del mezzo: Martina stava seduta con le ginocchia piegate contro il petto e poggiate sul seggiolino di fronte, era assorta nella lettura di un manga e si mordicchiava la nocca di una mano; doveva avere il lettore mp3 sparato a tutto volume, perché il ronzio della musica dagli auricolari lo sentii perfettamente. Per non spaventarla salii sull’autobus e mi avvicinai piano a lei, che intravide la mia ombra e alzò lo sguardo su di me. «Ehi, ciao!» la salutai abbassandomi verso di lei per farmi baciare la guancia; lei si tolse gli auricolari e mi schioccò un bacio. «Ciao!» «Sei uscita prima da scuola, oggi?» «Sì, mancava un profess…» guardò accigliata cos’avevo in mano. Certo, lei indossava una maglietta con stampata sul petto una vignetta dove una vecchina messa davanti ad un monitor con un scialle sulle spalle e un gamepad in mano… giocava a fare la maglia, ma io – a ventitre anni suonati – avevo in mano delle riviste per ragazzine in piena tempesta ormonale piene di foto di improbabili popstar americane. Voltai i giornaletti verso di lei e li indicai con un dito. «Sono per mia sorella» misi le mani avanti. «Sì» fece ironica, «dicono tutti così: di’ un po’, che roba nascondi nel tuo iPod? Un Justin Bieber d’annata?» «Non so nemmeno chi sia, credo di essere rimasto a Justin Timberlake» ammisi. «Meglio così: a scuola le mie compagne non fanno altro che parlare di lui» roteò gli occhi. «A che ora parte quest’autobus?» «Fra una decina di minuti». Guardai che ore fossero al cellulare: avevo ancora un paio di minuti di tempo, mi sedetti sul seggiolino davanti al suo con la schiena poggiata contro il finestrino. «Come prosegue il telefilm che abbiamo iniziato a vedere insieme?» le domandai. «Bene» annuì, «sono usciti due nuovi episodi, se vuoi ti mando per email il link dove guardarli in streaming con i sottotitoli». «Perché non ce li vediamo insieme?» proposi. «Magari così ricambio la pizza che mi hai offerto!» Fece un sorriso obliquo a labbra strette, aggrottando la fronte. «Certo che sei strano, ti va proprio di chiuderti in una stanza con una maniaca ossessiva dei telefilm come me?» «Non sei una brutta persona, e non sei nemmeno così ossessiva come ti descrivi» obiettai. «Dici? Guarda che la possibilità di potersi procurare qualcosa di inedito tutto e subito provoca una certa frenesia: non fai che procurarti una serie nuova dopo l’altra, quando scopri il mondo dei sottotitoli fatti dagli appassionati» si prese in giro. «Dico davvero» insistei, «guardiamoli insieme, sempre se a te non va perché li hai già guardati…» abbassai lo sguardo per incrociare il suo; sorrise mordendosi un labbro. «Va bene, facciamo domani a cena?» Avevo ancora il cellulare in mano. «Ok, dammi il tuo numero, così ti avverto nel caso avessi un imprevisto» mentre digitava il mio numero per memorizzarlo osservai le sue unghie: stavolta erano gialle. Vedemmo l’autista salire sull’autobus; mi alzai. «Allora ti aspetto domani sera a casa mia» le dissi sorridendo. Le vidi un’espressione incerta sulla faccia. «Casa tua? Pensavo venissi da me…» farfugliò. Restai sorpreso dalla sua reazione. «