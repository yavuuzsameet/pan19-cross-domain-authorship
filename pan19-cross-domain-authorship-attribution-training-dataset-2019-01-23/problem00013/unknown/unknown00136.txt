lo avrebbe lasciato andare fino a quando non fosse venuto. Immagini, decisamente pornografiche, fecero la loro comparsa dietro alle palpebre chiuse, mentre un gemito di piacere prendeva forma sulle labbra gonfie del giovane. L'apice infine arrivò e, liberandosi con un singulto sulla pancia dell'uomo, Alan aprì gli occhi, incontrando quelli stranamente appassionati, senza traccia di derisione, di Petar.-Sparisci ora moccioso. Ho sonno.-Senza farselo ripetere due volte il ragazzo uscì, chiudendosi la porta alle spalle. A pezzi, stanco e abbattuto, con mille domande che furibonde erano tornate ad assillarlo, si diresse alla sua stanza. Voleva dormire anche lui, sempre che la sua mente glielo concedesse dandogli una tregua da quei pensieri furiosi.

Approfondimento sui nomi:RUDRA:È il Deva della tempesta, della caccia, della morte, della natura e del vento. Rudra è la forma primordiale di Shiva, l'aspetto divino preposto alla distruzione.Rudra è una divinità feroce e distruttiva i cui terribili dardi causano morte e malattie agli uomini e alle bestie, ma come tutte le divinità ha una dualità.Rudra significa "Colui che al tempo della dissoluzione cosmica induce al pianto tutti gli esseri viventi". Ma significa anche "Colui che dà la parola" oppure "colui che allontana i dolori".

Come in tutte le mie storie i nomi NON sono a caso

Capitolo 5

 

Alan fissava il soffitto, gli occhi blu però non vedevano la vernice scrostata e pendente, le macchie di umidità simili a fiori malati. Vedevano un vuoto nero e doloroso, un volto che era ormai perso per sempre.Sua madre, Maggie, era stata una donna di una bellezza unica.Anche vestita da cameriera, con gli occhi segnati da ombre violacee e i capelli fiammeggianti impregnati dell'odore di cibo e alcolici, faceva voltare gli uomini.Alan sapeva solo che sua madre era stata la donna più bella del mondo per lui, sempre.Il sorriso che gli rivolgeva era più caldo e tenero di qualunque abbraccio e, anche in mezzo alla folla di un bar, sentiva il suo sguardo di cielo su di lui.Aveva passato l'infanzia nei bar, in un angolo. Matite e colori, qualche libro, fogli pieni di infantili disegni che ritraevano il sorriso della donna. Quello speciale, che aveva solo per lui.Gli occhi si fecero umidi e il soffitto divenne sfuocato, cancellando così i dettagli, lasciandolo di un uniforme bianco sporco. Le lacrime scesero silenziose e lente. I ricordi tornarono, immagini che si affastellavano nel cuore e nella mente.Erano sempre e solo lui e lei, fin da quando Alan aveva memoria. Lo portava al lavoro con lei, nelle tavole calde, nei bar, nei pub. Per lui c'era sempre un angolino e Alan aveva imparato a rimanerci, fermo, aspettandola. Addormentandosi lì, spesso, quando era molto piccolo. Ogni anno cambiavano città, spostandosi da una parte all'altra del paese, solo ora Alan capiva da che cosa sua madre scappava. In perenne fuga, lo teneva sempre con lei, per proteggerlo. Ora capiva, ora cominciava ad avere un quadro quasi completo.I ricordi, slegati, immagini, sensazioni, lo sommersero come un'onda di marea.Era stata lei ad insegnarli a leggere e scrivere.Quando non aveva ancora cinque anni, leggeva orgogliosamente alla madre i libri che lei gli portava. Amava vederla china e intenta verso di lui, mentre magari asciugava i bicchieri dietro al bancone poco prima dell'apertura o puliva i pavimenti. Le leggeva qualunque cosa, i menù, i libri, giornali, lei lo ascoltava sempre intenta, sorridendogli incoraggiante. Gli mancava, gli mancava terribilmente. Quel sorriso che era solo per lui gli mancava come l'aria.Una parola prese forma a fior di labbra, senza uscirne.Mamma.Strinse i denti mentre lentamente altri ricordi tornavano, non voleva singhiozzare disperatamente, no, non lo avrebbe fatto.I visi dei datori di lavoro della donna si mescolarono nella sua mente. Alcuni si erano seduti con lui ed erano stati come degli zii e delle zie, altri lo avevano ignorato, sbuffando ogni volta che lo vedevano in un angolo.Quando aveva cominciato ad andare a scuola sapeva già moltissime delle cose che insegnavano, e si annoiava. Ma aveva scoperto che le scuole avevano delle biblioteche. Amava i libri e aveva pregato Maggie di portarlo in biblioteca, passavano così il tempo libero della donna leggendo assieme. A volte era lei a leggere per lui, spiegandogli il mondo che quelle pagine stampate aprivano. Favole, romanzi, libri di storia e geografia.Tutto andava bene, tutto era meraviglioso se fatto con lei.Lui sedeva sulle ginocchia della donna e la guardava assorto, rapito. Lei lo baciava, abbracciandolo stretto. Gli diceva che lo amava. E lui appoggiava il viso nell'incavo del collo della madre e, sotto gli odori che le lasciava sempre addosso il lavoro, sentiva quello della sua pelle.Quel meraviglioso profumo era la condanna della donna, ora Alan lo sapeva. Un odore che era una maledizione, un anatema che era passato a lui. La madre aveva cercato di proteggerlo, nasconderlo, ma non ci era riuscita.Alan amava studiare, leggere e imparare. Sapeva quanto questo sua aspetto fosse strano in chi lo circondava.