dell’anima vagante, non aveva dubbi.Aspettò pazientemente che la donna se ne andasse, poi andò al banco da Emme e gli porse il quaderno su cui aveva scritto a colazione.«C’è un’anima vagante violenta dietro a tutto questo, ne sono sicura».«Sai perché è fissata con le casse e le casseforti?» le chiese finendo di leggere le ultime righe.«No, non so neanche com’è morta, dovrei continuare a scrivere per saperne di più…» e si accorse che al sol pensiero le tremavano le mani, sia dalla voglia di scrivere di nuovo, sia per la paura d’impazzire. Stavolta ci sarebbe andata vicina, se lo sentiva.Effe rientrò al negozio proprio in quel momento, sembrava trafelato, come se dovesse informali subito di qualcosa.«Ciao, piccola» la salutò con un bacio veloce sulla guancia. «Abbiamo un problema: in città non si aprono più un sacco di casseforti, hanno dei problemi anche un paio di banche e degli uffici postali».«Se è per questo anche le casse dei negozi non si aprono più» l’informò Emme, «compresa la nostra» fece per aprirla per fargli vedere che non andava.«Cosa?!» si accigliò e girò intorno al banco per provare anche lui ad aprirla, le assestò anche un paio di colpi con la mano. «Niente» si grattò la testa.«Comunque, anche Nora crede come te che sia un lavoro per noi» gli indicò la ragazza con un cenno della testa. «Stamattina ha scritto un pezzo di storia dove c’entra una cassaforte».«No!» Effe scosse la testa, fermo nella sua decisione. «Per catturarla, Nora dovrebbe scrivere di nuovo, ed è fuori discussione! Non ha ucciso nessuno, giudico di mandarla in Purgatorio, possiamo stanarla anche da soli».«E come? Come possiamo attirarla a noi?» era scettico.«La cassa!» l’indicò. «Anche sulla nostra cassa qui al negozio c’è un po’ di lei, faremo qualcosa per attirarla».«E cosa?» incalzò.«Qualsiasi cosa, un modo lo troveremo, no?»Emme si passò le mani sul volto, esasperato.«Dobbiamo agire in fretta» aggiunse Nora, «con le banche e gli uffici postali bloccati, potrebbe scoppiare il caos da un momento all’altro».«Non possiamo farti scrivere ancora! È troppo pericoloso!» insisté Effe.«Ascolta» provò a convincerlo con tono deciso, «tu stesso hai detto che non è poi così violenta, non la distruggerai, quindi è meno forte delle altre: se domino lei, potrò finalmente uscirne fuori».«Mi sembra una buona idea» constatò Emme.«No, è una pessima idea!» sibilò nervosamente. «Lei non scriverà un bel niente!»Nora inspirò a fondo e, stanca della situazione, afferrò bruscamente i polsi di Effe. «So che sei enormemente apprensivo nei miei confronti, ma potresti una volta tanto fidarti di quello che voglio fare? Lasciami andare». Lui la guardò negli occhi, per un attimo interdetto.«Dovresti saperlo che io odio lasciare andare anche uno solo dei miei Soci».«Ti chiedo di lasciarmi andare perché conto sul tuo aiuto, so che se avrò bisogno di qualcosa, tu ci sarai: non volevi insegnarmi questo, a chiedere aiuto e a non fare tutto da sola?»«Ma non così!» protestò.«Fidati di me, come io mi sto fidando di te» ribadì il concetto.«Lasciamola fare» rincarò Emme, mentre lei lasciava la presa sui polsi di lui; Effe deglutì a stento.«E va bene, ma stai attenta» gli annuì con forza e fece un bel respiro.«Chiudiamo il negozio, allora».Chiusero il negozio per bene e accesero un paio di candele al posto della luce elettrica. Nora si sedette sullo sgabello al banco, vicino alla cassa, e aprì il quaderno per provare ad iniziare a scrivere. Emme si mise davanti a lei, Effe al suo fianco; sospirò stancamente.«Sentite, potreste evitare di starmi addosso? Non ci riesco, altrimenti…»Effe brontolò qualcosa d’incomprensibile, Emme gli fece cenno di seguirlo allontanandosi.Nora si umettò le labbra e respirando profondamente si sgranchì le spalle – era carica di tensione e si sentiva fremere – si augurò di saper tener testa alle emozioni dei suoi personaggi e fece per iniziare a scrivere, ma altre idee non richieste le vennero in mente; strinse gli occhi, frustrata.«Nora, tutto bene?» le chiese Effe, vedendo la sua espressione.«Sì, non preoccuparti» provò di rassicurarlo inutilmente: neanche lei era serena.“Devo finire di scrivere questa storia” si disse mentalmente, “se non finisco questa non potrò andare avanti. Non posso iniziare cento storie e non finirne neanche una, non posso lasciarmi dominare dalle emozioni delle anime, o non vivrei più, non farei altro che scrivere ed impazzirei. Devo scrivere la Fine di questa, devo procedere con ordine e sicurezza”. Si morse il labbro superiore e stavolta iniziò sul serio.


Non fu facile avere il codice della cassaforte: provai inutilmente la mia data di nascita, quella di mia madre e l’anniversario di matrimonio dei miei, ma niente. Alla fine mi ritrovai a fare una cosa un po’ stupida: feci finta di avere un improvviso e spiccato interesse sentimentale per uno dei ragazzi