pochi istanti di perfezione – prima che Nicole si scosti piano da entrambi e con un sorrisino comunichi mestamente di dover proprio tornare.

Per tutto il tragitto rimanente – David si è gentilmente offerto di dargli un passaggio a casa – entrambi rimangono in un perfetto silenzio attonito che per qualche strana ragione sembra estremamente diverso da quello dell'andata.

 

Sono passate poche settimane da quell'unico appuntamento serale: gli impegni teatrali di Nick, quelli scolastici di Nicole e quelli sportivi di Dave hanno mangiato tutto il tempo libero e in due settimane non sono mai riusciti a trovare un momento per potersi rivedere – se non per qualche secondo prima o dopo le lezioni.

Entrambi però gli hanno assicurato – questo pensa Nick nello sbirciare nervosamente oltre il palco, nei posti riservati agli invitati degli attori – che sarebbero di certo stati presenti alla prima dello spettacolo.

«Non verranno, idiota» sghignazza una voce alle sue spalle e perfino prima che Nick possa girarsi il grosso, grasso tizio che gioca a rugby insieme a David – e che per punizione era stato costretto ad occuparsi di dipingere le scenografie – torna a ridergli in faccia.

«Prego?» si limita a replicare Nick, storcendo il naso per l'orrendo alito del tizio.

«Davvero ci hai creduto? David è il tipo più popolare della scuola e lei-- be', una così non starebbe mai con te» di nuovo quella risata volgare che quasi costringe Nick a ripararsi – addirittura gli sputi? davvero? – dietro un albero finto; «sono andati alla festa di Ben. Tu non sei stato invitato, vero?»

Nick sbuffa sonoramente, dandogli le spalle e tornando a ripassare mentalmente il copione. Le incertezze nella sua voce, però, tradiscono fin troppo bene il suo stato d'animo.

 

«Non può essere una beffa, parlavano sul serio: la verità l'hanno saputa da Ero. Sembra che a loro faccia compassione la donna, pare che il suo amore abbia pieno corso. Amare me! Deve essere ricompensata.

Ho sentito come mi giudicano: dicono che mi comporterei da orgoglioso se mi accorgessi che è lei ad amarmi, dicono che morrebbe piuttosto che darmi un segno d'affetto. Io non ho mai pensato a sposarmi ma non voglio mostrarmi orgoglioso; beato chi ascolta le critiche e sa trarne profitto per correggersi!

Dicono che la ragazza sia bella: è vero, ne sono testimone; e virtuosa e non posso dire il contrario; e saggia, se non fosse che ama me: in fede mia questa non è una grande prova di intelligenza ma nemmeno di follia perché anch'io posso innamorarmi perdutamente di lei. Mi daranno addosso forse con lazzi e stoccate perché tanto tempo ho inveito contro il matrimonio: ma, insomma, forse non si cambia nel corso della vita? E dovrebbero le facezie e le sentenze e simili proiettili di carta lanciati dal cervello distogliere un uomo dall'inclinazione del suo umore? No: il mondo va popolato! E quando io dicevo che sarei morto scapolo non credevo di vivere fino a quando mi sarei sposato».

Le poltrone in prima fila – due, due singole poltrone, tutte le altre sono occupate – rimangono vuote per tutta la durata dello spettacolo e quando Nick si costringe a recitare quelle parole qualsiasi persona nella sala riesce a rendersi conto di quanto poco vere esse suonino.

Il telefono vibra di nuovo, stavolta per avvisarlo di un sms — il millesimo della mattinata — che Nick ha già deciso di non leggere; la curiosità però vince sulla sua logica e pochi secondi più tardi sta fissando lo schermo del cellulare e l’avviso di un messaggio lasciato nella segreteria.«Ti prego, Nick, sappiamo che sei arrabbiato ma facci almeno spiegare cosa—» ma Nick lancia il telefono sul divano dopo quelle prime parole, lasciando la stanza senza nemmeno voltarsi indietro. Non ha la minima intenzione di sentire che cos’hanno da dire quei due stronzi.

 


Il telefono vibra per la centesima volta della giornata, andando a sommarsi alle altre mille volte in cui Nicole o David l’hanno chiamato nel corso degli ultimi tre giorni; senza contare tutte le volte in cui sono venuti a suonare il campanello e Nick ha fatto finta di non essere in casa o le volte in cui hanno tentato di sorprenderlo in una qualche imboscata fuori da scuola — e Nick è troppo sveglio per farsi beccare così.



Fissa distrattamente lo schermo del cellulare illuminarsi e mostrare una foto particolarmente bella di David — che riesce puntualmente ad essere un gran figo in qualsiasi angolazione e con qualsiasi luce e Nick vorrebbe un po’ picchiarsi perché questo non è il momento adatto per pensare a quanto David e Nicole siano incredibilmente belli. Quel pensiero lo riporta immediatamente alla consapevolezza che lui non è abbastanza, che non è stato abbastanza per loro.



La tentazione di rispondere è fortissima, anche solo perché sarebbe curioso di sentire quali potrebbero essere le loro patetiche scuse: perché non dirgli semplicemente che volevano stare da soli? Perché non dirgli semplicemente che quella era una follia e che in tre non può essere una vera relazione? Perché fingere soltanto per poterlo ingannare e abbandonare proprio in quella sera così importante?



Eppure una voce nella sua testa ripete continuamente che qualcosa non torna, che c’è molto più che qualcosa in tutta quella orrenda storia che non è come dovrebbe essere: conosce David da quando avevano cinque anni e Nicole è la