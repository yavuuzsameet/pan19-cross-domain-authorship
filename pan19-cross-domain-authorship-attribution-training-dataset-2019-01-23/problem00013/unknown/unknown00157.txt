diceva insensatamente Fabio, sfregandosi le mani sulla faccia come se fosse contento. «E’ perfetta!»«E io che non faccio neppure parte di ‘sto gruppo», aggiunse Alex sconsolato, dandosi una manata in faccia. Fabio gli diede qualche pacca sulla spalla; l’avevano capito tutti che Alex proprio non riusciva a dire di no. Era proprio uno a posto.Quel pomeriggio non si fece molto in fatto di musica, comunque. Sistemarono  per bene gli strumenti e si ritrovarono a spostare mobili e cianfrusaglie da un angolo all’altro di quella benedetta cantina. Cesco continuava a ridere tutte le volte che Andrea non riusciva a trattenere uno starnuto, Alex rischiò di lasciarsi franare qualcosa –un armadio, un tavolo, una dispensa- su un piede e Fabio si lanciava sul divano a intervalli di quarti d’ora regolarissimi perché «no, ragazzi, non ce la faccio. Mi fa male tutto, ve lo giuro!». Lello li guardava tutti in modo assurdo, quasi come se stesse lottando con la sua faccia per non sorridere apertamente. Quando crollarono scompostamente per terra, dopo aver addossato ogni cosa alle pareti per far spazio, Andrea si rese conto d’essere leggero per la prima volta davvero. Spompato, con la faccia e le mani sporchissime, le braccia che facevano un male cane, ma leggero.«Ehi, bimbo, che c’hai da ridere? Sei contento?», la voce di Fabio soffiata direttamente nel suo orecchio e un improvviso sfarfallio nel petto. Andrea si guardò attorno: Lello con la schiena appoggiata al divano respirava rumorosamente come se si stesse addormentando, un po’ più in là Cesco cercava di strimpellare la sua chitarra mentre Alex guardava le sue mani come se fossero un qualcosa d’alieno. E lui e Fabio sdraiati sul pavimento, spalla a spalla.Annuì un paio di volte sbirciando Fabio con le palpebre socchiuse; quegli occhi grigi erano sempre un po’ arroganti, ma quella volta… quella volta erano grandi e bellissimi, forse quasi dolci, anche se erano ancora cerchiati dal nero dei lividi. E facevano male.«Mi sa che sei più contento tu, però», sussurrò Andrea.«Sì», disse semplicemente. Andrea non ne era del tutto sicuro, ma sentì la guancia di Fabio strofinare contro la sua spalla. Ingoiò aria per tre o quattro volte costringendosi a guardare il soffitto. Fabio si mise a ridere. «Che c’è?»«Niente.»«Andrea, sei un po’ rosso in faccia.»«Ho caldo.»«Probabilmente qui fuori ci sarà la replica dell’era glaciale, tanto per dire.»«Senti, Fabio, stai zitto, va’.»Fabio s’allontanò un po’ ridendo ancora e Andrea dovette mordersi la lingua per non chiedergli di restare là dov’era, perché gli piaceva stare così con lui, gli sembrava bello in qualche modo anche se non sapeva dire bene il perché. Era un contatto così inutile, alla fine. Eppure.«Potreste smetterla di tubare? Siete inquietanti!», esalò Cesco all’improvviso, svegliando di botto Lello che si guardava intorno come se si chiedesse ‘come cavolo ci sono finito qua dentro?’. Alex, dal canto suo, si limitò a fissare Fabio e quando lui gli fece l’occhiolino, lo sguardo ansioso di Alex scivolò su Andrea che si copriva la faccia con un braccio.«Vaffanculo, Cesco», scandì Andrea con la bocca premuta contro la felpa. Ci aggiunse anche l’alzata del dito medio, perché certe volte proprio ci voleva. 

 Decisero di tornarsene a casa. Lello e Cesco si fermarono qualche minuto per godersi l’unica sigaretta condivisa della giornata. Andrea, seduto sullo scalino d’entrata, li sentiva chiacchierare.«Mi piace quest’idea», diceva Cesco, sbuffando una bella nuvola di fumo. Alex più in là metteva in moto il furgone.«Sì, pure a me», fece Lello, grattandosi la nuca.«Pensi che saremo bravi o faremo schifo?»Lello succhiò forte dal filtro e poi soffiò via veloce con un angolo della bocca. «Boh. Ma chi se ne frega, alla fine. Non lo facciamo mica per quello» Guardava verso il cielo e, con tutto quel fumo denso che gli aleggiava intorno alla testa e quello sguardo un po’ strano, pareva una visione mistica. Andrea lo sapeva che Lello stava pensando a suo padre perché anche lui suonava. Doveva avere un’armonica, uno di quegli strumenti piccoli che si tengono in tasca e si tirano fuori all’occasione, per far ridere gli amici. Era così facile indovinare i pensieri di Lello, certe volte. Fossero stati così limpidi anche i suoi, di pensieri. «Ohi», fece Fabio alle sue spalle, dandogli un calcetto sul fianco perché Andrea si spostasse un po’ per fargli posto.Andrea respirò a fondo un paio di volte. «Perché l’hai raccontato proprio a me?», si decise a dire, sta volta guardandolo in faccia finalmente. «Perché mi hai raccontato quelle cose? Potrei fare lo stronzo.»Fabio si spostò una ciocca di capelli dal viso, per la prima volta Andrea vide un anellino di metallo sulla parte alta del suo orecchio. Rimase a guardarlo per un po’. «Te l’ho già detto, non sei infame, si vede. E poi me l’hai chiesto tu, di dirtelo