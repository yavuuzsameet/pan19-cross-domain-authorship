'ultima pennellata sul naso.“Non credo proprio.” accostò il proprio viso a quello del maggiore e proruppe nuovamente in una risata, che fu seguita subito da quella di Nael.Dopo qualche minuto si alzarono dal pavimento e si diedero un contegno.“Grazie, Nael.” Ari lo prese per la manica e la strinse forte tra le dita esili.“Non ho fatto niente.” gli scompigliò i capelli di risposta.“Guarda che cosa abbiamo combinato...” Ari si guardò intorno, notando che la vernice aveva lasciato illese ben poche cose. Avrebbe dovuto portare tutto a lavare e, a proposito di lavare, dovevano farsi decisamente un bagno.“Però ti sei divertito.”Ari annuì e fu colto di sorpresa quando il ragazzo dai capelli neri lo prese per le gambe e lo tirò su a mo' di sacco.“Cosa stai facendo?” esclamò alzando la voce.“Ti porto a prendere dell'acqua per pulire tutto.”“E devi portarmi così? So camminare con le mie gambe. Non sono un neonato.”Nael lo poggiò contro la parete e gli bloccò i movimenti tenendolo racchiuso dalle braccia e lo fissò intensamente negli occhi.“Ah, no?” rise. “Pensavo di sì, sai?”Quanto adorava punzecchiarlo a quel modo, soprattutto se dopo averlo fatto notava comparire del rossore su quelle guance nivee così morbide al tatto. Infatti accadde anche quella volta. Le pupille di Ari si erano ingrandite leggermente, il colore dell'iride in quel momento era di un azzurrino intenso e intenso era anche l'imporporamento sugli zigomi che li faceva apparire rosati. Era una visione di cui il suo corpo si beava, un qualcosa che gli trasmetteva l'impulso di prendergli il volto tra le mani e baciarlo per far diventare quel rosino di un rosso scarlatto. Però mantenne l'autocontrollo e si limitò a pizzicargli una guancia in modo affettuoso.“Guarda che te sei decisamente peggio di me se stiamo a vedere la maturità.”E Ari non si lasciava sfuggire l'occasione di ribattere quando gli era servita la battuta sul piatto d'argento. Forse non accadeva spesso, ma quando succedeva si compiaceva di se stesso. Inoltre, questo gli faceva sviare per un attimo i pensieri dal contatto con Nael, dai suoi occhi sempre fissi nei propri, dalla sua bocca sempre così dannatamente vicina alla propria. La paura non gli consentiva di annullare quella minima distanza, non di sua spontanea volontà. L'imbarazzo faceva lo stesso, oltre a palesarlo proprio davanti al moro. Al contrario suo, Nael non trapelava nessuna emozione d'impaccio e turbamento, ma gli occhi erano lascivi quasi ad imprimergli sulla pelle una bruciatura che scottava terribilmente fino a lasciargli la cicatrice. L'unica cosa che era in grado di compiere, era quella di scostare lo sguardo per qualche secondo per riprendere fiato e non cedere a quelle strane sensazioni che aveva solo letto nelle pagine dei libri.“Sempre meglio essere un bambinone che assomigliare ad un vecchietto come te.”“Non sono vecchio!” Ari irrigidì le braccia contro il busto e strinse i pugni, facendo il finto offeso.“Ah, giusto... Sei un neonato. Me lo eri dimenticato, perdonami.”Nael non riuscì a trattenere l'ennesima risata, accasciandosi sul corpo dell'altro, sentendo i suoi capelli pizzicargli le palpebre e schiacciandolo contro il muro. Ari, di rimando, lo strinse tra le proprie braccia e lo premette contro di sé, rilassandosi. Anche se la sua bocca non voleva aprirsi per dar sfogo a tutte le domande che gli opprimevano il petto, nella sua mente scorrevano una dietro l'altra e a tutte lui aveva già la risposta pronta.Pochi minuti dopo si recarono in un'area dove potevano riempire i propri catini d'acqua e utilizzarla per lavarsi nella propria stanza. Infatti, i bagni non erano muniti di docce, ma in ogni cella vi era un canale di scolo che raccoglieva tutta l'acqua utilizzata dai Sacrifici e i maghi si premunivano di depurarla per usarla per diversi cicli consecutivi. Dopo aver riempito le catinelle, tornarono nella camera di Ari per pulire prima il macello che avevano combinato e successivamente presero altra acqua per lavare loro stessi.Stranamente, la nudità era un problema gestibile per entrambi. Si erano visti per così tante volte anche prima che nascessero i loro sentimenti, che era quasi normale. Certo, Ari si riscopriva ad ammirare di nascosto molto spesso i muscoli scolpiti dell'altro. Partendo dalla linea del collo scendeva ai pettorali e alla tartaruga abbastanza evidente su quell'addome degno del David di Michelangelo, ma sicuramente più caldo e morbido. Le braccia ormai le conosceva bene da quante volte si era sentito racchiuso da esse ed erano possenti, forti e rassicuranti; le gambe davano la stessa impressione. Per pudore non si era mai soffermato a lungo su altro, nonostante quando si ritrovava Nael girato di schiena, l'occhio non poteva che cadere ai suoi glutei, ma poi alzava il viso e notava le spalle ben piazzate e la linea della schiena perfetta. Aveva un corpo da invidiare e si sentiva in qualche modo sollevato che lui avesse il privilegio di goderne la vista quando più gli pareva.“Dai, vieni che ti lavo.” Nael prese uno sgabello e si sedette davanti al catino dell'altro, che si immerse dentro inginocchiandosi per quanto fosse piccolo da riuscire a contenere il corpo solo in parte.