da ogni confine se non il proprio. Alice voleva essere una stella, non soltanto polvere di essa, e certamente lontana da quella parte di universo che sentiva così asfissiante.


Così passava le notti in solitudine con se stessa e l'infinito nell'anima. Gli occhi luccicanti dall'emozione, la bocca perennemente piegata all'insù formando due piccole fossette sulle guance appena colorite di rosso, due sfumature porporine di un abile pittore. Leggeva e osservava, studiava e scopriva, con un abbandono completo rispetto al mondo circostante.


Forse fu per questo che quando la notizia arrivò ne fu completamente sorpresa. Sbalordita e tradita.


Quel giorno Alice si era abbandonata alla pittura. Amava rappresentare quello che vedeva attraverso il suo telescopio, ma in quel momento era smarrita nel labirinto dell'immaginazione, trasportata quattro miliardi di anni nel futuro durante la danza collisiva fra la Via Lattea e Andromeda3. Fu ritrovata solo dal bussare insistente di una cameriera che l'avvisava della cena. Si avviò verso la sala da pranzo con la testa ancora non ben ancorata alla realtà. Entrando non notò nulla di diverso dall'atteggiamento e dagli sguardi dei genitori, e fu solo alla fine quando la madre la chiamò che realizzò che qualcosa di pesante aleggiava nell'aria. Troppo tardi.


I genitori erano seduti di fronte a lei e dietro loro, nel bel mezzo di due finestre che davano sul paesaggio montano della zona, si stagliava in tutto il suo splendore una copia del "Viandante sul mare di nebbia"4. Alice aveva lo sguardo fisso oltre le spalle dei genitori ricordando il giorno in cui lo vide per la prima volta quando era ancora una bambina. Era entrata nella sala per raggiungere la cucina per bere un po' d'acqua, ma riuscì ad arrivarci solo ore dopo perché appena mise piede nella stanza la forza magnetica del nuovo quadro la spinse verso di sé. Non ci si sarebbe staccata più se nessuno l'avesse svegliata dalla sua meraviglia. Non fu l'unica volta. Durante i pasti riusciva a malapena a concentrarsi su quello che i suoi genitori le dicevano e cercava sempre di intrufolarsi nella sala ogniqualvolta ne aveva il tempo. E lo fissava, confondendosi in esso. Lo amava. Era sicura di vedere in esso il significato più profondo della vita. L'idea del percorso, della ricerca senza fine che si perde nella nebbia della vita. Una domanda ancora aperta, non una risposta definitiva. Turbamento. Malinconia. Smarrimento nella maestosità della vita.


"Alice" la riportò al presente la madre. Si destò all'improvviso, allarmata, girandosi verso di lei. Nonostante la voce della madre suonava come al solito, il cuore di Alice saltò un battito, nel panico. Fu però il padre a continuare: "Tra qualche giorno verrà in visita la famiglia Neumann, una famiglia rispettabile con un figlio in età da marito.".


Marito.


"Non devi preoccuparti di nulla, io e il signor Neumann ci siamo già messi d'accordo. L'unica cosa che resta è il vostro incontro. Il matrimonio verrà celebrato a fine mese."


Quella sera Alice la ricorderà per sempre un po' confusa, non ricordando esattamente cosa rispose. La sua mente si svuotò e non rimase altro che un grazioso burattino alle cui estremità dei fili non si trovava lei.


Di nuovo il bussare insistente della cameriera, ma per una volta Alice non era immersa in qualche meraviglia come fino ad allora era capitato; era in una sorta di apatia. I suoni e la voce della donna le arrivavano ottenebrati. Lo sguardo era fisso sul soffitto. Il lenzuolo increspato sul fondo del letto che le copriva solo i piedi. Non riusciva a sentire il battito del suo cuore e nemmeno il movimento ritmico del suo respiro. Non avvertiva nessun arto del suo corpo. Non riusciva neanche a pensare o semplicemente a sentire qualche genere di emozione, una qualunque. Una bambola priva anche dei sogni infranti. Una bambola alzata di peso dal letto, portata davanti allo specchio per essere vestita, accompagnata da una voce cordiale che ne elogia la bellezza, bellezza coperta da fronzoli e trucchi. Si guardò e non riconobbe quegli occhi vitrei che la fissavano di rimando, quell'insensibilità che le torceva l'espressione e avvolgeva tutto il suo essere.


Non mancava molto all'arrivo della famiglia Neumann alla villa Archi. Dall'esterno, la villa sembrava pregna di vita: un fermento di camerieri indaffarati, vasi di fiori in ogni angolo di ogni stanza, padroni che palesavano una festosità riserbata. Stavano aspettando nella sala dei ricevimenti adornata a punto per l'occasione. Alice era seduta in uno dei divani sistemati uno di fronte l'altro posti al centro, separati da un tavolino in noce con gambe curve, quasi come piegate sotto il peso di un fardello invisibile, un fardello simile a quello che lei, a poco a poco, sentiva opprimerla, subentrando a quel torpore che l'aveva dominata da giorni. Fissava quel tavolino che gradualmente avvertiva come riflesso della propria anima, svegliandola dalla sonnolenza che l'aveva vinta all'annuncio del matrimonio. Solo in quel momento iniziò a contemplare il proprio futuro. Rassegnarsi al fato o combatterlo, cercando una via d'uscita? Seduta su quel divanetto si era ritrovata a torturarsi le mani, sfregandosele l'una con l'altra.