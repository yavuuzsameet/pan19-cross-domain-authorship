stupida, ma aveva preferito non
commentare.



Ma,
qualsiasi sforzo facessero per migliorare
l’habitat, la storia era ferma a 0 parole e
l’ispirazione rasentava il suolo.
Quel giorno combinarono molto poco, impegnati più che altro
a confortare la
poveretta che si scervellava con tutte le sue forze per cavar fuori un
ragno
dal buco. Di certo non si poteva dire che non s’impegnasse.



<
Per la stesura della tabella di marcia come ci
organizziamo?>



Stavano
tornando alla Company dopo il secondo giorno
di tentativi infruttuosi e false speranze e Steffan non faceva che
chiedersi
dove stessero sbagliando. Trovavano idee interessanti, le analizzavano
assieme,
ma Violet non riusciva a scriverci nulla a riguardo: i fogli
accartocciati si
accumulavano dentro il cestino senza che niente cambiasse veramente.



Aveva
bisogno di un minimo di ordine, di un piano
preciso, scadenze e obiettivi a cui fare riferimento, eppure lo sguardo
interrogativo che gli rivolse Vincent gli fece capire al volo che non
avrebbe
avuto niente di tutto ciò.



<
Che tabella di marcia, Steff?>



<
Il piano di lavoro, le date di scadenza interne,
i …>



L’uomo
mascherò il suo smagliante sorriso dietro uno
sbadiglio.



<
Non credo che progetteremo niente di tutto ciò,
piccolo.>



<
Cosa? Ma… è la procedura. Non si può
lavorare
senza un minimo di organizzazione.>



<
In linea di principio hai ragione, ma vedi… con
i nostri scrittori funziona diversamente. Avere delle scadenze li
spinge solo a
sentirsi più in colpa quando non le rispettano, ovvero
sempre; hanno delle
modalità di lavoro completamente diverse, possono stare
fermi per mesi e
scriverti centomila parole in tre giorni. Al momento Violet non ha
bisogno di
sentirsi ancora di più sotto pressione.>



Il
sedile sotto di lui non gli era mai parso così
scomodo; Steffan cercò di non agitarsi troppo, eppure
più rifletteva sulle
parole del suo collega e più si convinceva che aveva
ragione, ma più si
convinceva e più si sentiva in graticola. Non era Violet ad
aver bisogno di
scadenze, era lui. Era abituato a lavorare per tappe ben precise, agire
in
maniera così caotica e disorganizzata lo metteva a disagio.



Fu
con grande sofferenza che si presentò davanti
alla Company nei giorni successivi, per andare con l’auto di
servizio fino alla
villetta e l’umore della scrittrice non era il solo a
rasentare livelli di
depressione cosmica.



<
Non ci riesco! Io… io odio l’acqua! Odio i
pesci! E odio ancora di più queste stupide sirene!>



Era
il quarto giorno di lavoro e Violet era all’apice
dello sclero, così come Steff, che si prese la testa fra le
mani e pregò il
cielo di fulminarlo all’istante perché –
per rimanere in tema – non sapeva più
che pesci pigliare.



Le
aveva suggerito di visionare del materiale sul
tema, in modo che potesse trarne qualche spunto, un po’ di
ispirazione, ma lei
si era impuntata come una capra e si era categoricamente rifiutata di
collaborare.



Vincent,
allora, aveva fatto apparire dal nulla – a
quanto pareva la sua giacca aveva molte più tasche di quante
si potessero
vedere – il meraviglioso “Writer’s Block
Scheme”, nel tentativo di risalire
alla causa di tutti i mali, ma non aveva dato l’effetto
sperato.



<
Che personaggi hai?>



<
Un ragazzo del porto, un vecchio, il capitano
di una nave e… un sireno.>



<
Hai una trama.>



<
Ho degli abbozzi.>



<
Dov’è il problema?>



<
C’è qualcosa nel setting che mi lascia
perplessa… e… insomma, il sireno…
Cristo, che senso ha metterci un sireno in
questo casino?>



Il
mal di testa sembrava non conoscere confini di
sorta. Quando se ne andarono dalla villetta, Violet almeno non sembrava
incline
a distruggere tutti i mobili che avrebbero avuto la sfortuna di
trovarsi sul
suo cammino, mentre Steffan voleva solo gettarsi a letto e agonizzare.



<
Non ho mai avuto così tanti problemi a far
scrivere una persona… cos’è che non va
in quel sireno, che la sconvolge così
tanto?>



<
Ho come l’impressione che ci sia qualcosa che
non vuole dirci. – replicò Vincent, tamburellando
le dita sul volante – Domani
faremo in modo di scoprirlo.>



*



Il
quinto giorno, Kym aprì loro la porta con aria
circospetta; era più pallido del solito e teso come una
corda di violino. Li
fissò per un istante come se non li avesse riconosciuti, poi
scosse un attimo
la testa e li fece entrare.



<
Che succede, Kym?> fece allegramente
Vincent, battendogli una mano sulla spalla.



<
Non potete immaginare… una notte d’inferno. La
signorina Ashback ha toccato il fondo, Ra ha passato tutta la notte a
preparare
camomille, io a raccogliere i vetri…>



<
Vetri?>



<
Oh, sì, ha rotto una lampada da tavolo e un
vaso. Ed è già tanto che non abbia scaraventato
sedie fuori dalla finestra, o
bruciato i suoi schemi e le sue bozze. Non l’ho mai vista
così frustrata.>



<
Ma stava scrivendo?>



<
Ci ha provato, signori, ci ha provato con tutta
se stessa, ve lo garantisco. Ma qualcosa la blocca e non riusciamo a
capire
cosa sia; non sapete quanto sia stato penoso, starle accanto senza
poterla
aiutare…>



Che