scuri e un accenno di barba che non sarebbe mai diventata bianca.
Aveva scoperto di essere un discendente della dea Ebe, divinità protettrice della giovinezza e per questo non moriva. All’inizio, aveva creduto di essere l’unico, ma da quando la scuola aveva aperto i battenti si era sentito meno solo perché lì tutti erano discendenti di una qualche divinità.
Che fosse famosa o che fosse stata dimenticata nei secoli non aveva importanza, l'Istituto dei Pioppi era lì, pronto ad offrire a chiunque l'opportunità di imparare a gestire ed a difendersi dai propri poteri, ma, in particolar modo, era una barriera (come quella che Niccoló aveva eretto attorno all'isola per farla sembrare disabitata) per difendersi dai mali del mondo, perché quando nasci diverso le persone hanno paura di te, non ti accettano e trovano nell'odiare e nel perseguitare la via più facile.
Niccoló buttò la cicca a terra e la spense mettendoci un piede sopra, si era perso, come suo solito fate l'inizio di ogni anno, nei ricordi.
Ricordi, ad esempio, come di quando era bambino e viveva sull'isola con due donne che l'avevano accudito come loro figlio, o come quando, nel 1270 era scoppiata la prima epidemia di peste e per evitate il contagio (e in molti casi per togliere da mezzo qualcuno che fosse considerato "scomodo") appestati ed eretici venivano deportati sull'isola e lui si aggirava tra di loro, travestito da dottore della peste, per cercare qualcuno come lui da poter salvare, a volte ci riusciva ma altre volte morivano perché non tutti avevano il suo "dono", non tutti erano immortali. Poi le pestilenze erano passate, la peste debellata dalla lista delle malattie, i lazzaretti chiusi.
Ma sembrava che non volessero lasciarlo tranquillo nell'isola perché era stato costruito un manicomio. I pazzi non erano male, secondo Niccolò tutti erano pazzi e tutti possono rasentare la follia, credeva che sarebbe successo anche a lui un giorno, si sarebbe spezzato come un filo troppo teso, inoltre alcuni potevano vedere i fantasmi e nessuno si sentiva da solo. Poi il manicomio era stato chiuso ed aperta una clinica per anziani e ora, nel 1967, finalmente l'Istituto si era appropriato di tutto e grazie ad un piccolo espediente, l'isola gli apparteneva e i curiosi (quei pochi abbastanza coraggiosi che cercavano di avvicinarsi ‘all’isola maledetta’) venivano cacciati via, insomma, era tutto perfetto. Niccolò camminava per le strade che conosceva a memoria con le mani in tasca. Fece un profondo sospiro, vedeva già l'imponente costruzione avvicinarsi quindi rallentò il passo per impiegarci più tempo, in fondo lui ne aveva quanto ne voleva. Non erano poi così tanti lì, ma non gli dispiaceva, meno erano e più facilmente si gestivano. Per molti secoli era stato lui il preside della scuola, ma poi il tempo era passato, la situazione stabilizzata e nessuno partiva più per una caccia alle streghe e aveva deciso che poteva anche farsi da parte ormai e lo scettro del potere passò nelle mani di Augustus.
Augustus era un austriaco, non molto alto, con una zazzera bionda, non era bello, ma i suo poteri erano strabilianti. Discendente diretto di una qualche divinità nordica minore, di quelle che viaggiano durante le migrazioni di massa e spesso e volentieri, col passare del tempo venivano dimenticate, Augustus era un ragazzo forte e come governava lui il fuoco non lo faceva nessuno, con lo schioccare delle dita poteva dare fuoco all'intera isola, ma era un ragazzo saggio e votato alle regole e, Niccolò lo sapeva, non ci avrebbe mai provato. Sotto quella sua aria impassibile Augustus era un ragazzo molto modesto, non aveva detto molto quando Niccolò gli aveva comunicato la sua decisione. Augustus era stato un buon preside, amato da tutti, ma poi, come tutti loro, era diventato vecchio e alla fine era morto diventando nient'altro che un volto disegnato sull’album di Niccolò che lo guardava sicuro ed impassibile, sbattendo le palpebre, era cosi che a Niccolò piaceva ricordarlo.
Il custode, in verità, amava ricordare chiunque fosse passato di lì. Aveva un ritratto di ogni alunno che aveva frequentato la scuola e grazie ad un suo incantesimo potevano muoversi, seppur con ripetitivi movimenti, ma a Niccolò non dispiaceva e a volte si sedeva fuori casa sua e sfogliava il libro ricordando. Era in quei momenti che sentiva il peso della sua età sulle spalle.
Finalmente arrivò al porto e salutò i pochi insegnanti che lavoravano lì, molti alunni, finito il loro addestramento, sceglievano di andare via, girare il mondo e vedere nuovi posti, specialmente gli orfani che vivevano sull'isola da quando erano bambini, molti però, sul finire delle loro vite, ritornavano all'Istituto ed in rari casi capitava che diventassero fantasmi e Niccolò ne era in parte felice perché in questo modo aveva ancora l'opportunità di parlare con loro.
Molti dei fantasmi lavoravano per lui: facevano da guardia, si prendevano cura del giardino, della scuola e dei dormitori.
Quando arrivò finalmente alla scuola, l’attuale preside stava sulle punte nervosa e i consigli dell'infermiere servivano solo a farla innervosire e sbraitare. 
“Cara preside, gli studenti stanno arrivando”.
Disse il guardiano, pacato.
Solo allora la