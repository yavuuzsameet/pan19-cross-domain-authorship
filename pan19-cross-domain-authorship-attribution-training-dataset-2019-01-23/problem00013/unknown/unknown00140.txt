week end la sera qui c’erano i “i grandi” che poi andavano a ballare, e noi pensavamo che un giorno “i grandi” saremmo stati noi, e si passeggiava per il corso provando a non restare indietro con le ultime novità discografiche, perché almeno così ci si sentiva più vicini al giorno in cui avremmo potuto fare le sei del mattino ballando. Era figo essere il figlio del proprietario del Caravella».
«E adesso non lo è più?»
«No, adesso non è più “figo”» scosse la testa, «adesso è “bello” essere fra i proprietari di un bar storico che è cambiato e cresciuto con la città, è bello quando senti dire alla gente che per il compleanno prenderanno la torta nel tuo locale perché è il migliore, o quando vedi su Facebook delle pagine fan dedicate al tuo gelato di produzione artigianale dove dicono che se sei un nostro concittadino ma non hai mai preso un gelato al Caravella sei perfetto sfigato… cioè» si corresse, «non è bello che ti diano dello sfigato random, ma questo lascia intendere che in molti considerano questo bar importante, un simbolo della città, capisci? È una cosa che mi riempie d’orgoglio e mi fa piacere: questo posto» lanciò un’occhiata intorno, «ha avuto i suoi problemi, i suoi momenti di crisi, e la mia famiglia nonostante tutto l’ha portato avanti. È un posto dove finora si sono incrociate milioni di vite, su questi tavoli sono successe cose che noi non possiamo nemmeno immaginare – anche se forse i camerieri più ficcanaso sì – e io vorrei che continuasse ad essere così ancora per un po’» sospirò e scrocchiò le dita, senza guardarla.
«Ma se questo posto per la tua famiglia è così importante, perché tuo nonno non vorrebbe lasciarlo a te, che sei suo nipote?»
«Proprio perché ci tiene fa così: vuole avere la sicurezza che resti in buone mani, o che non abbia una lunga agonia: così, se capirà che non sono all’altezza delle sue aspettative, lo lascerà all’altro suo figlio, che però da sempre aspira a vendere tutto per costruire una… pizzeria» storse il naso. «Non che la pizza mi faccia schifo» spiegò, «anzi, però capirai che una pizzeria messa a confronto ad un posto simile» indicò l’ambiente circostante, «perde».
«No, ma hai perfettamente ragione» annuì, «sarebbe un vero peccato… Se solo tuo nonno fosse un po’ meno tradizionalista…» sospirò.
Rise. «Sai che in realtà è meno tradizionalista di quanto sembri? Cioè, pensare che io alla mia età debba per forza avere una storia seria e debba accasarmi per dimostrare di essere una persona responsabile è da tradizionalisti e conservatori, ma in realtà lui è un fervente sostenitore del “dietro ad un grande uomo c’è sempre una grande donna”: le donne della mia famiglia sono tutte molto forti, volitive, donne che decisamente non sono rimaste a casa a fare la calzetta ma hanno aiutato l’impresa di famiglia, e lui tiene anche a questa di “tradizione”».
«Penso che da questo punto di vista tuo nonno potrebbe piacermi!» rise.
«Ah, lo scoprirai tra una decina di giorni!»
Guardò l’orologio. «Devo andare adesso, ho una lezione all’università» riprese la giacca.
«Allora ci rivediamo per parlare un altro po’?» le chiese.
Si alzò, mise la giacca ripiegata sul braccio e la borsa in spalla; lo fissò negli occhi inclinando di poco la testa, come se stesse ponderando la richiesta. Ma non c’era da rifletterci, però…
«Uhm, sì. Ti chiamo io. Ciao».
«Ciao!» la salutò con un sorriso.
Andò via a piccoli passi e stringendosi nelle spalle, le sembrò di sentire improvvisamente freddo.

 

C’era un vento primaverile carico di polline che la faceva starnutire quel giorno, così, in preda ad una sfilza di starnuti che non accennava a darle pace, si sedette sulla prima panchina di marmo che trovò fuori dalle segreterie generali dell’università. Prese dalla borsa un pacchetto di fazzolettini e aspettò che l’attacco di starnuti passasse, prima di rialzarsi, e stava proprio per andar via quando sentì il proprio cellulare squillare. Si sorprese nel vedere chi fosse.
«Ehi» rispose.
«Ma tu rispondi con “ehi”?» si stupì Andrea.
«“Pronto” mi sa troppo di rete fissa, e poi perché dovrei dirti “pronto” quando so già chi sei? Ti saluto direttamente».
«Sì, ma con “ehi”?»
«Ok. Ciao, Andrea!» recitò in tono soave. «Come stai? Oggi è una giornata del vento del cavolo, com’è dalle tue parti?»
«Uguale, sono nel parcheggiò dell’università, c’è un vento che a momenti potrebbe attaccarmi ad un’antenna parabolica!»
«Sei all’università?» si meravigliò. «Io sono al viale, seduta di fronte alle segreterie generali».
«Hai per caso indosso la giacca dell’altro giorno?»
«Sì, perché?»
«Girati un po’ a destra…»
Si girò con ancora il cellulare all’orecchio, lo vide sul marciapiede a circa una decina di metri da lei