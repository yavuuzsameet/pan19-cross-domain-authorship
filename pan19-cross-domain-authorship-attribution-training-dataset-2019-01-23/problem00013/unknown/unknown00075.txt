Ethan.

Prese il libro che una delle due ragazze gli porgeva e, quando lo aprì, una mano comparve improvvisamente e fece scivolare un bigliettino tra le pagine.

Adam alzò lo sguardo di scatto e vide gli occhi di Ethan e il suo sorriso.

“Chiamami,” gli disse solo quest’ultimo prima di sparire di nuovo, inghiottito dalla folla.

Adam sorrise.

 

La sessione di autografi si protrasse fino a mezzogiorno. Quando finalmente tutti se ne furono andati, Adam si alzò e si stiracchiò. Il suo agente era visibilmente soddisfatto e lui non vedeva invece l’ora di uscire da lì.

“Andiamo a pranzo, Adam?”

“No, scusami. Ho da fare, sarà per un’altra volta...” rispose avviandosi frettolosamente verso l’uscita.

Cominciò a camminare velocemente e in poco tempo arrivò a casa.

Si sedette sul divano e prese il bigliettino che Ethan gli aveva passato. Si sentiva agitato come una ragazzina al primo appuntamento. Non era niente di che, era semplicemente un numero di telefono, ma era il suo numero di telefono, era un contatto con lui.

Si mise comodo cercando di rilassarsi e fece partire la telefonata.

Uno squillo solo e poi la voce di Ethan ruppe il silenzio.

“Pronto?”

“Ciao, sono Adam.”

“Ciao...”

Silenzio imbarazzato.

“Tutto ok?” chiese Ethan.

“Sì, grazie. Ho finalmente finito di firmare autografi. Non mi abituerò mai a queste cose.”

“Sei famoso, allora!”

Risatina. “Così dice il mio editore, ma io non ne sono convinto.”

“Troppo modesto!”

Altra risatina.

Silenzio.

Adam stava cercando di costringersi a dire qualcosa ma i suoi pensieri erano totalmente offuscati. Poi ripensò alla ragazza

“Ti disturbo? Magari stavi facendo qualcosa...”

“No. Non disturbi. Sono a casa. Solo.”

“Oh, ok. Non vorrei che la tua ragazza...”

“Non è la mia ragazza.”

Adam colse il tono duro della sua voce.

“Ah, scusami... credevo...”

“Anche lei a quanto pare.”

Ora c’era amarezza nella voce.

“Avete dei problemi?”

“No, sono io che ho dei problemi. Lei non c’entra.”

Adam non sapeva che dire. Quella conversazione stava prendendo una strana piega.

“Sono sicuro che si sistemerà tutto...”

“Non credo.”

Lapidario.

Adam si chiese se dovesse insistere sull’argomento o no. In fondo, non  conosceva Ethan quasi per niente, non aveva il diritto di impicciarsi.

Silenzio.

“E tu?” chiese Ethan. “C’è una signora Cades da qualche parte?”

Adam rise. “No, direi proprio di no.”

“Strano.”

“Perché?” chiese Adam con il cuore che batteva un po’ più rapidamente.

Perché sei bello da togliere il fiato, avrebbe voluto rispondere Ethan. “Perché sei un bel ragazzo e anche famoso,” si limitò invece a dire ridacchiando.

“Sì, ma... diciamo che è più probabile che ci sia un signor Cades che non una signora.”

A Ethan si fermò il respiro.

Silenzio.

Adam temette di aver fatto un passo falso e trattenne a sua volta il respiro per qualche istante.

“Pronto?” tentò con voce incerta.

“S-sì. Sono qui.”

“Scusa, sono stato troppo diretto.”

“No, no, figurati.”

“Ti disturba la cosa?”

“Per niente.”

Silenzio.

Ethan pensò mille cose insieme e si rese conto che cominciava ad avere caldo.

“C’è un signor Cades, allora?” chiese pregando che l’altro non percepisse quanto fosse in affanno.

“Nemmeno,” questa volta fu Adam a ridacchiare.

Ethan era incredulo. Si schiarì la voce, ma decise di non insistere oltre su quell’argomento.

“Che stavi facendo?” chiese invece per cambiare discorso.

“Niente. Sono arrivato e mi sono buttato sul divano...” e ti ho chiamato.

“Anche io… le ho detto che avevo bisogno di stare solo.”

“Per pensare?”

“Già.”

“A qualcosa in particolare?”

“Già.”

“Che non si può dire...”

Silenzio.

“Ok, non insisto,” disse Adam rompendo il silenzio.

Ora o mai più. “A te,” lo spiazzò Ethan.

“A-a me?” Il cuore di Adam iniziò a battere fortissimo.

“Sì,” sussurrò Ethan.

“E... come mai?” Adam aveva la bocca secca e le punte delle dita gelate e tremanti.

“Non lo so, ma non riesco a smettere.”

“Oh.”

“Stupido, vero?”

“Non direi.”

“Perché?” chiese Ethan, sperando che la risposta fosse quella che tanto desiderava sentire.

“Perché anche per me è la stessa cosa.”


Sì!


“Sul serio?”

Ora era di Ethan il cuore che galoppava.

“Sì.” Risatina. “Non sai quante volte ho pensato di passare a trovarti alla caserma.”

“Non sai quante volte avrei voluto passare da casa tua.”

Silenzio.

Fu Adam a parlare per primo.

“Ma... quindi... insomma, ti ho visto con lei…”

“Appunto. È questo che intendevo prima. Io non sono fatto per stare con lei, o con altre. A dire il vero l’ho capito definitivamente dopo averti incontrato.