fiori disegnati, voglio ammirare per bene quelli veri. Piuttosto arriviamo fino al boschetto, lì c'è fresco e poi la casetta dei pavoni è da quelle parti, se siamo fortunati potremo trovare qualche piuma. -- Ogni vostro desiderio è un ordine, mia cara. -Le porse il braccio con un gesto galante ed Elisa pose le dita nell'incavo del suo gomito, sfiorando appena la stoffa della giacca con un tocco fremente e delicato.- Elisa, Elisa! Aspettami! -Elisa e James si voltarono a guardare con un sorriso la ragazzina vestita di azzurro che correva lungo il sentiero per raggiungerli, stringendo in mano un mazzolino sciupato di fiori di campo.- Non dovresti correre come un maschiaccio, Livia. - Elisa rimproverò dolcemente la sorella più giovane. - Tra poco porterai le gonne lunghe, ormai sei quasi una signorina e le signorine non si comportano così. -La ragazzina sbuffò in modo molto poco femminile e fece spallucce. Non aveva nessuna fretta di crescere e si divertiva molto di più a correre nei prati con i fratelli che non agli interminabili ricevimenti a cui la madre ogni tanto la costringeva a partecipare.Era così noioso dover stare composta, stretta in scomodissimi vestitini eleganti a parlare di smancerie inutili!Però quando arrivava la sarta per lavorare al vestito da sposa di Elisa, Livia non poteva fare a meno di restare a bocca aperta davanti alla stoffa preziosa e alle trine candide.In quei momenti invidiava un po' la sorella e si chiedeva se un giorno anche lei avrebbe avuto un abito tanto bello.- Ho raccolto questi per te, Elisa, non essere ingrata. E se ho dovuto correre è stato solo perché voi vi siete allontanati così tanto. - Disse Livia con un sorriso impertinente. - Andate al boschetto? Posso venire anche io? Vorrei tanto vedere i pavoni, ma sai com'è fatta mamma, non vuole che ci vada da sola. -Elisa sospirò impercettibilmente, un po' irritata per l'intromissione, ma adorava quella sorellina tanto sfrontata e non era capace di negarle nulla.Anche James sorrise indulgente.- Non si può dire di no a una richiesta tanto accorata, non trovate? -Porse l'altro braccio alla bambina che vi si aggrappò con entusiasmo e si incamminarono tutti e tre verso il boschetto.

La casetta di mattoni che serviva da riparo per i pavoni era stata costruita al centro di una radura quasi perfettamente circolare che si raggiungeva seguendo un sentierino ombreggiato e lastricato di pietre. I variopinti uccelli erano liberi di vagare per il boschetto e spesso si spingevano fino al prato. Non volavano quasi mai, anche se erano in grado di farlo, ma spesso salivano sui rami altri degli alberi da dove lanciavano il loro verso acuto.- Sono così belli... - Sospirò Elisa guardando un pavone da lontano: così grandi e colorati le mettevano un po' di soggezione. Livia invece non si lasciava intimorire da nulla ed era corsa ai margini della radura per cercare di accarezzarne uno.- Stai attenta! - Le aveva gridato la sorella quando l'aveva vista inoltrarsi tra gli alberi, ma James l'aveva rassicurata.- Il boschetto è talmente piccolo che non può perdersi, non c'è alcun pericolo. -- Ma la foresta è così vicina... -- Il giardino della villa è recintato da un muro di pietra, Livia non potrebbe allontanarsi nemmeno volendo. -Elisa aveva annuito e non aveva sollevato altre obiezioni, si sentiva un po' sciocca per essersi mostrata tanto paurosa.Raccolse una piuma colorata da terra e la mostrò a James.- Anche i pavoni hanno gli occhi sulle loro penne. Anche questo è mimetismo? -- I pavoni usano la bellezza della loro livrea per conquistare l'amore delle femmine. Che dite, dovrei essere io a farmi dipingere questi occhi sul vestito per avere il vostro cuore? - Disse con un sorriso malizioso che fece scuotere la testa a Elisa.- Non ne avete bisogno, ve lo assicuro. - Disse in fretta la giovane, arrossendo per la propria audacia.Le sue gote divennero ancora più rosse, quando James si chinò su di lei per rubarle un bacio, sfiorando appena le labbra di Elisa con le proprie prima di ritrarsi.Non ci fu tempo per l'imbarazzo, perché un grido acuto provenne dal boschetto, seguito da un silenzio pesante come piombo.- Cosa è stato?! - Disse Elisa, il respiro affannato dalla paura e dal bacio. - Oh, Signore! Livia! -James si accigliò, un po' preoccupato.- Non temete, vado subito a cercarla, ma probabilmente si sarà solo spaventata per qualche animaletto selvatico. Aspettate qui, torno subito. -

James si inoltrò tra gli alberi con cautela. Non aveva voluto allarmare Elisa, ma il grido di Livia lo aveva preoccupato, non sembrava il semplice urletto di una ragazzina spaventata da un topo o da uno scoiattolo.Uscito dalla radura, l'ombra tra gli alberi era fredda e la luce che filtrava tra le foglie quasi spettrale. James si trovò a stringere l'impugnatura del proprio bastone da passeggio molto più di quanto avesse voluto.Esplorò il piccolo bosco senza trovare traccia di Livia, poi vide il pavone: era accanto al muro di cinta e la sua ruota variopinta sembrava fissarlo con mille occhi.A terra, accanto alla zampa dell'animale, scorse la sciarpa azzurrina di Livia.Si