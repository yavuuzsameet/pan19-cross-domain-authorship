iniziato? Forse l’altra estate, a quella festa sulla
spiaggia: i nostri cugini
avevano detto di stare attenti, che quella
non era gente raccomandabile. E lei cos’aveva
fatto? C’era andata lo
stesso!

Oddio, oddio, oddio, penso, chiudendo gli
occhi e tentando di
ricacciare indietro le lacrime.

Incapace
di
pensare ad altro, dimenticando anche l’appuntamento con
Matteo, mi lancio alla
ricerca di altre prove o – lo spero
intensamente – di qualcosa che possa smentire
ciò che trovato tra i
trucchi. Apro l’armadio, rovisto tra i vestiti, ma non ci
sono segni di
debolezza: le gonne sono le stesse che indosso io quando mi serve
qualcosa da
mettere, c’è anche il mio vestito azzurro, quello
che avevo il primo giorno di
scuola. Rabbrividisco al pensiero che possa esserselo messo in
un’occasione del
genere; tormentata da questo pensiero, corro a controllare le foto.

No,
non lo indossava. Tiro un
sospiro di sollievo, ma mi dico subito che le altre volte potrebbero
non essere
state documentate.


Oddio, le altre volte?


Mi
immergo di nuovo nella
ricerca, svuotando cassetti, frugando tra i quaderni
dell’università, ma niente
– niente – di
ciò che trovo farebbe
pensare una cosa del genere.

Non
i poster di Johnny Depp che
tappezzano la parete.

Non
le scatole di orecchini sulla
scrivania.

Non
il diploma del liceo con la
votazione massima.

Non
le foto che ci ritraggono da
piccole.

Non
il ciondolo che le aveva
regalato il suo ex ragazzo e che ora tiene tra le altre collane.


Non le piace nemmeno il calcio, maledizione!


C’è
solo un autografo di Totti
riposto nel diario della terza media, glielo avevo fatto fare io.
Oddio, mia
madre dirà sicuramente che è colpa mia, che con
le partite della Roma a tutto
volume ogni settimana l’ho fatta diventare così!


Mia madre.


Osservo
il mio riflesso allo specchio
sulla porta: mia madre non può saperlo. Crollerà
quando lo scoprirà.


In che razza di situazione mi hai cacciata, Nico?!


Improvvisamente
il rombo di un
motorino raggiunge le mie orecchie; corro alla finestra, Nicoletta
è tornata a
casa. Ma non aveva lezione di danza fino alle otto?

Metto
in ordine i cassetti e
l’armadio, mia madre sarebbe fiera della velocità
con cui adesso riesco a
riordinare. Ripongo le foto tra i trucchi e, mentre mia sorella entra
in casa,
afferro il maglione che aveva lasciato sul letto e corro fuori dalla
stanza.

«Ale»
mi saluta, aggrottando la
fronte. «Che ci facevi in camera mia?»

«Cercavo
questo» rispondo
prontamente, mostrando il maglione. Non posso certo dirle che mi
serviva l’ombretto,
capirebbe che ho trovato le foto.

«Che
hai? Come mai sei agitata?»


Non le sfugge niente.


«Sono
di fretta, devo uscire con
Matteo tra mezzora…»

Nicoletta
mi rivolge uno sguardo
allusivo. «Dormi fuori anche stanotte, immagino.»

Sono
talmente sconvolta dalla
scoperta appena fatta che non arrossisco nemmeno alla sua insinuazione.

«E
danza?»

«Non
c’era l’insegnante» sospira
Nicoletta, appoggiando la borsa della palestra a terra.
«Vorrà dire che
chiamerà Tania per andare a cena fuori, è un
po’ che non la vedo.»

«Tania?»
chiedo, sicura di non
avere mai sentito questo nome uscire dalla bocca di Nicoletta.

«La
sorella di Michele» risponde
evasiva lei, e allora capisco: è
la
ragazza nelle foto.

«Non
è una delle tue compagne di
università.»

«No,
l’ho conosciuta qualche mese
fa al compleanno di Michi. Vado a chiamarla, tu cambiati, se non vuoi
fare
tardi.»



 


Lo faccio per lei.


Mi
sono ripetuta quelle quattro
parole mentre mi vestivo, mentre entravo in macchina di Matteo, mentre
cenavamo
al nostro solito ristorante.

Lo faccio per lei, mi dicevo. Lo
faccio per lei.

Ero
consapevole di sembrare
distante agli occhi del mio ragazzo, ma non potevo fare a meno di
pensare alle
foto di Nicoletta e Tania.

Ai
loro baci.

Agli
abbracci davanti al
Colosseo.

Allo
sguardo malato di mia sorella
quando Tania le aveva scattato una foto da
sola.

Malato,
già, ed era per quello
che avevo deciso di farlo, di prendere coraggio e rivelare tutto a mia
madre.


Lo faccio per lei.


Lo
sto facendo per lei, sto
andando in cucina, approfittando dell’assenza di Nicoletta
per raccontare a mia
madre delle foto: lei potrebbe aiutarla, insieme la porteremo da uno
psicologo,
uno psichiatra, quello che è. Mi basta avere indietro la mia
sorellina.

Stringo
con forza le palpebre,
ripetendomi di non piangere. Devo essere forte.

Riaverla
indietro: la cosa che mi
dà più fastidio di tutto ciò
è che Nicoletta sembra non essere cambiata per
niente. Ci saluta con un bacio sulla guancia quando esce di casa, ha
sempre il
sorriso sul volto, si ostina a mostrarsi felice.
Ma non lo è, forse serve davvero un medico per farglielo
capire.


Lo faccio per lei.


È
una malattia, non può essere
altro. Lo pensavo ieri sera mentre accarezzavo la schiena nuda di
Matteo: come
può toccare una ragazza, come può provare piacere
sapendo che potrebbe
sfiorarle il seno? Rabbrividisco, è
talmente