era
quella ragazza? Il
Principe iniziò a battere freneticamente all'uscio urlando
alla ragazza di
uscire fuori, ma quando la porta si riaprì Erik si
trovò davanti la Strega.
«Chi era?»
La donna lo guardò incuriosita mentre lo superava per
dirigersi in biblioteca.
«Chi era chi?»
Domandò, camminando a passo svelto lungo il corridoio. Erik
lanciò una veloce
occhiata all'interno della camera dalla quale era appena uscita la
donna, non
vide nessuno.
«La ragazza dai capelli neri che era in camera tua!»
Rispose lui correndole dietro e affiancandola, curioso più
che mai di scoprire
il segreto che quella donna gli celava.
«Non essere sciocco Principe, sai benissimo che in questa
casa ci siamo solo
tu, io, Demos e Fobos!»
Erik, irritato dal tono che la donna aveva usato, la afferrò
per un polso
costringendola a fermarsi e voltarsi verso di lui. In quel momento il
Principe
capì che qualcosa non andava: la sua mano era a contatto
diretto con la pelle
rugosa e rovinata della donna, eppure sotto il suo palmo la sentiva
liscia e
morbida. Una strana, folle idea si impadronì di lui.
«Sei tu...»
Mormorò studiando il volto di lei, cercando di cogliere un
qualche segno di
cedimento che confermasse la sua teoria, il lampo di paura negli occhi
della
donna fu la conferma che cercava.
«Perché ti fingi una vecchia Strega?»
Domandò lasciandole andare il polso, la donna
sospirò e si sfilò dal mignolo un
piccolo anello nero. Immediatamente la figura della vecchia donna
iniziò a
tremolare, diventando sempre più trasparente e lasciando
intravedere al di
sotto le sue vere sembianze. Erik sgranò ancora una volta
gli occhi quando
davanti a lui ricomparve la giovane fanciulla che si era ritrovato
davanti
pochi minuti prima, era bella da mozzare il fiato. Lei
arrossì sotto lo sguardo
di lui e gli indicò con un cenno la porta della biblioteca.
«Vieni Principe, ti racconterò la mia
storia.»
Mormorò con voce dolce, del tutto differente a quella che
usava quando si
fingeva una vecchia. Erik la seguì senza proferire parola,
incantato e stupito
dalla rivelazione.
Una volta seduti in biblioteca lei inspirò pesantemente e
iniziò a raccontare.
«Mio padre era un Taglialegna che viveva nel tuo villaggio,
mia madre era una
Strega che girava il mondo alla ricerca di un luogo in cui vivere in
pace; un
giorno mio padre la incontrò nei boschi e si innamorarono.
Non potendo vivere
in paese vista la vera natura di mia madre decisero di stabilirsi in
questa
casa. Quando nacqui mia madre capì subito che ero una Strega
come lei e, per
proteggermi, una volta che fui diventata abbastanza grande da capire i
suoi
discorsi, mi regalò questo anello facendomi promettere che
non avrei mai
mostrato a nessuno le mie vere sembianze. Credo fosse preoccupata che
qualche
balordo trovandomi eccessivamente graziosa mi facesse del
male.»
Erik si ritrovò a convenire con il pensiero della donna, la
fanciulla che gli
sedeva davanti era davvero troppo bella, sembrava quasi irreale.
«Dove sono i tuoi genitori?»
Gli occhi le si velarono di lacrime e Erik capì che erano
morti ancora prima
che lei aprisse bocca.
«Li ho seppelliti poco lontano da qui... meno di un anno
fa...»
Sussurrò prima di scoppiare in lacrime.
Il Principe balzò in piedi e le corse accanto, avvolgendola
in un abbraccio e
facendole appoggiare la testa sulla sua spalla, carezzandola
dolcemente. Quella
povera ragazza si era ritrovata da sola, in un mondo che la
discriminava e
odiava per la sua natura, al solo pensiero che qualcuno potesse farle
male Erik
si sentì avvampare di collera. Strinse maggiormente la presa
attorno a lei: non
avrebbe permesso a nessuno di farle del male.
Passò una settimana e i due si avvicinarono sempre di
più. Lei iniziò ad
aprirsi con lui, raccontandogli di come era divertente sperimentare gli
incantesimi che trovava volta volta nel grande libro che sua madre le
aveva
lasciato, gli confessò di essere ancora inesperta ma che se
la cavava bene con
le trasmutazioni e il trasferimento di materia, viva o morta che fosse.
Il
Principe la guardava estasiato mentre lei gli mostrava come riusciva a
trasformare una rana in un gatto per poi farla tornare normale e,
infine, farla
scomparire dal palmo della sua mano e riapparire sulla foglia di loto
dello
stagno lì vicino. Le ore che passavano insieme scorrevano
veloci e presto il
Principe si ritrovò a passare la notte in bianco, aspettando
con ansia il
chiarore del giorno per poterla vedere.
«Sai, l'altro giorno mi hai portato delle rose...»
Disse lei un dì, mentre se ne stavano seduti sotto al
ciliegio.
«Sì, volevo scusarmi.»
Spiegò lui sorridendole; lei annuì e
allungò una mano sull'erba, staccando una
delle tante margherite.
«...però le rose non sono il mio fiore preferito,
preferisco questi.»
Erik la guardò rigirarsi il piccolo fiorellino bianco tra le
mani e
trasformarlo in una candida farfallina che volò subito via.
«Come mai ti piacciono tanto?»
Lei si voltò a guardarlo e gli sorrise, staccò
un'altra margherita dal terreno
e gliela porse.
«Perché per mia madre e mio padre era un fiore
speciale,» iniziò lei riportando
lo sguardo sui cani che giocavano a rincorrersi poco lontano.
«Vedi, quando
vennero a vivere qui non avevano nulla e, anche se mia madre era una
Strega
potente mio padre