mi lasciò nelle mani di suo figlio, e anche lui provò a domarmi, e dopo il figlio mi affidò al proprio figlio, e neanche lui riuscì nell’impresa.
Oh, sì, tutti mentirono, tutti affermarono che ero un ottimo violino, che li seguivo e che il mio suono era qualcosa di meraviglioso, così diverso dagli altri violini.
Bugiardi: le loro mani mi toccavano, non mi accarezzavano.

 



*


- Vedi, Margareth? – il nonno le indicò il violino nella teca sopra il camino. – Quello è il violino di famiglia. Prima di me lo suonò mio padre e prima di lui mio nonno.
Quando sarai abbastanza brava te lo lascerò suonare, e lo porterai con te quando suonerai all’estero! –

 



*


- No! Voglio andare alla festa di Lucy! – si ribellò scrollando i lunghi capelli legati con un nastro. – Mamma, ieri ho fatto tutti gli esercizi, per ore! Mi avevi detto che così oggi sarei stata libera di andare ovunque! –
- Margareth, - sospirò la madre. – mi dispiace, ma ieri non sapevo che il maestro non avrebbe potuto darti lezione il giovedì. Abbiamo anticipato la lezione ad oggi, cerca di capire, è per il tuo bene. –
- Per il mio bene? – era stupita. – Stare sempre chiusa in casa con le giornate costantemente programmate da te è per il mio bene? –
Il nonno entrò nel salone a passo lento, col bastone a cui si sosteneva.
- Preferisci forse andare in giro per la strada senza meta né obiettivi come fanno tutte le altre tue coetanee? – s’intromise austero.
- Non sto dicendo di non sapere ciò che voglio! – esclamò irritata. – Sto dicendo che vorrei anche voler vivere come tutte le altre ragazze! Ho solo quattordici anni! –
- Appunto, hai solo quattordici anni, - sottolineò il nonno. – lascia che siano gli adulti a guidarti e a decidere cosa sia meglio per te e per il tuo futuro. –
- Se solo papà fosse qui… - cominciò furiosa.
- Ma tuo padre non c’è, - c’era un sottile sarcasmo nella voce del vecchio, e di sottecchi stava guardando la figlia Danielle. – è andato via con un’altra donna; non credo sia nella posizione giusta per decidere cosa sia meglio per te. – Danielle distolse lo sguardo.
- Non ho mai accusato papà di niente, - disse a denti stretti. – col tempo ho capito perfettamente la sua scelta. –
Uno schiaffo, improvviso e forte, che risuonò nel salone freddo come il ghiaccio. Danielle aveva ancora il braccio teso, Margareth teneva la mano sulla guancia guardandola con occhi pieni di rabbia.
- Tu andrai a lezione, - le disse con voce tremante, incerta. – e fino al mese prossimo non voglio più sentirti parlare di feste: non andrai da nessuna parte. –
La ragazzina uscì a grandi passi dalla stanza, mordendosi un labbro.
- Hai fatto bene, Danielle, - il vecchio si avvicinò a lei zoppicando, soddisfatto. – non sei riuscita a farti rispettare da suo padre, fatti rispettare almeno da lei. –

 



*



È strano osservare questa famiglia dal camino: si è avvolti nel freddo delle mura e del marmo senza che il calore domestico riesca a scaldarti. La polvere si accumula negli angoli dove i camerieri non riescono ad arrivare, le mura invecchiano e si venano appena di crepe, ma niente cambia: muta solo lo scenario, mentre l’errore dei protagonisti resta invariato di generazione in generazione; firma di un perfetto e gelido regista di nome ambizione.



 



*


Sono nel salone, a tavola per la colazione.
- Per il mio diciottesimo compleanno, - sta ripetendo stanca per l’ennesima volta. – ho trascorso l’intera giornata con voi, nonostante papà mi avesse pregata di andare almeno a cena fuori con lui; quindi, adesso, io mi chiedo perché mai oggi dovrei saltare per forza il pranzo con papà per andare a suonare al brunch di questo amico del nonno! –
- Questo mio amico, - replica il nonno pulendosi la bocca con un tovagliolo. – è un grande direttore d’orchestra stimato anche all’estero. Potrebbe aprirti la strada per diventare un primo violino, capisci? –
- Sì, - ride isterica. – capisco perfettamente! Devo riuscire dove mamma non è riuscita e in più arrivare dove tu non sei arrivato, fuori dall’Europa! –
- Margareth! – la rimprovera la madre, agitata.
- Sono stufa! Stufa di fare sempre quel che volete voi e quando lo dite voi! –
- Quando un giorno solcherai i più grandi palchi del mondo… - inizia seccato il nonno.
- Già! – urla sarcastica. – Quando mi darai il permesso di esibirmi con quel maledettissimo violino di famiglia! – lo indica alle sue spalle, poi l’osserva stringendo gli occhi.
Decisa, prende il coltello per il burro e lo scaglia contro la teca, riducendola in mille pezzi.
- Margareth! – strilla la madre, provando a fermarla. – Cosa vuoi fare? – Il nonno è sconvolto, ha una mano al petto e guarda il violino terrorizzato da quello che la nipote potrebbe fare.
- Lasciatemi! Lo porto all’aria e allo sfascio con