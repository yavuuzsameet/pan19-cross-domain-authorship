aver già menzionato che a Heath facesse schifo Babbo Natale; in compenso era un acceso sostenitore del team Fatina dei Denti, tanto da andare a recuperare i premolari dei fighters dall'asfalto nella speranza di fotterla. E quando mai.

 Alla luce di questo un po' ho capito la logica dietro il prendermi religiosamente a pugni in bocca, e mentre guardo l'apparecchio volarmi via per l'ultima volta che neanche un boomerang, per poi rotolare finalmente giù per il tombino (doveva essersi rotto il cazzo pure lui, se è vero che per cinque anni avesse assorbito la mia anima), mi incazzo perché pure io tengo ai miei oggetti, mica solo lui. Però non glielo dico, perché in realtà tengo di più alla mobilità delle rotule.

 Grazie a questa vicenda sono anche venuto a sapere che - lungimirante - mi avesse conservato un posto tra l'accendino pacchiano placcato oro finto (comprato, non rubato, a L'Havana) e la penna stilografica replica di quella di Sherlock Holmes (rubata, non comprata, a Las Vegas), compagna di ben duecentonove Settimane Enigmistiche prima di aprirsi in due causa sudoku livello insane borderline legendary.

 Ed è proprio da qui, a sei piedi sopra la nicchia prenotata nel Sancta Sanctorum dei fin troppi oggetti distrutti dalla delicatezza di Heath, che vi sto scrivendo.



Una cosa che non ho mai capito è come una coscienza che non sappia giustificare crimini brutali come la corrida - "Se ti metti a fare il matador allora un corno in culo è il minimo sindacale", nota della redazione - o il massacro dei pulcini del McDonald's e KFC, o la caccia allo squalo per la zuppa di pinne, o persino la pena capitale per i serial killer - "Occhio per occhio, si rimane tutti ciechi", sempre la redazione quelle rare volte che è sobria - possa poi essere la medesima coscienza che ti spacca tranquillamente il setto nasale a prima mattina per aver finito i cereali alle fibre e frutti rossi senza avvisare. 

 Mentre me lo chiedo accasciato con la faccia tra i due pezzi della scodella e quel che avanza della mia colazione al latte scremato, fragoline di bosco ed epistassi, Heath ripiega sulle merendine integrali e le previsioni del tempo.

 Non so se sia merito della testata contro il tavolo o stia allucinando, ma giurerei che abbia addosso proprio una vestaglia da donna taglia S in seta leopardata.

 "Oggi piove", mastica a bocca aperta, "che giornata di merda."

 "Poteva andare peggio", gli dico, usando la t-shirt come tampone, "Potevi essere ancora dentro a cercare di far pena a Morris senza nessuno a pagarti la cauzione, invece per tua fortuna sono maggiorenne da ben sei ore."

 "Almeno dentro non piove e ti danno da mangiare, invece per colpa tua devo uscire a comprare i Kellogg's", ringhia, "Stronzo."

 Deduco che mentre gli esseri umani normali facevano la fila per il senso di colpa e la decenza, Heath dovesse essere a comprare i cereali alle fibre in offerta 3x2.



"Ma come fai con le CCTV?", mi sorge spontaneo domandargli, e a lui sorge altrettanto spontaneo slogarmi una spalla con uno spintone gratuito perché ho messo in dubbio la sua astuzia. Non so esattamente dove trovi il coraggio di biasimarmi, con quella faccia da scimmione che si ritrova.

 "Ovviamente", scandisce al ralenty, così che io abbia tutto il tempo di sentirmi cretino, "Sono quasi tutte finte. Esoscheletri di videocamere cieche per tenere in riga i cagasotto come te."

 Mi chiedo dove abbia mai potuto imparare la parola 'esoscheletro' considerando che non abbia mai visto un banco di scuola nemmeno col telescopio, ma evito accuratamente di chiederglielo - non vorrei mai far conoscenza traumatica con lo spigolo del banco frigo. Forse l'avrá letto su una bomboletta d'insetticida per scarafaggi. Non l'ho mai saputo.

 "E quelle che funzionano, beh, nessuno le controlla a parte il sottoscritto."

 Mi auguro con tutte le mie forze che sia vero e che la mia avventura alla ricerca della negatami libertá non debba tragicamente finire dopo un misero giorno e mezzo. M'immagino i titoli sui giornali: 'Giovane ereditiero del celebre magnate del petrolio, colto a cibarsi di salumi in saldo sulle registrazioni notturne di un supermercato del ghetto'. Magnifico.

 "Dal mio trono vedo tutto", con un ampio gesto di entrambe le braccia traccia un arco di trionfo a mezz'aria e mi viene in mente Colin Farrell in Alexander, "Tutto il mio regno."

 Perpendicolarmente sopra la sua testa, campeggia il cartellone del 3x2 sui rotoli di carta igienica.

 Mentre sto ragionando sul fatto che il confine tra genio e ritardo mentale sia davvero labile, l'impatto inaspettato contro un chilo di cetriolo in barattolo mi mozza il respiro - Heath mi ha spinto con una forza obiettivamente inaudita e ho la netta impressione che la giá scarsa salute mi stia abbandonando un ceffone alla volta. Rovinosamente, perdo l'equilibrio e casco a terra come un sacco di patate. O, piú accuratamente, come uno zoppo che é stato spinto.

 "Porca puttana, ma sei normale?"

 "Lo strapiombo sul mare di lava...", l'indice punta una coordinata indefinita sul pavimento, "Cretino."

 Ventinove anni compiuti e stava seriamente, genuinamente, calpestando solo le mattonelle giallo senape per non cascare in un