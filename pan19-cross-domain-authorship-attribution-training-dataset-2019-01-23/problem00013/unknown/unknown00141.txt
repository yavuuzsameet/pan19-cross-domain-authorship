in cui l’aveva sentita esporre da Giacomo e infatti non aveva partecipato. 

«Non lo faranno.»

«Se lo facessero? Non negare, so che te la stai facendo sotto: i ragazzi potrebbero scoppiare a piangere alla prima occhiataccia di un professore tanto sono sulle spine e tu cerchi di ostentare tanta di quella sicurezza che si vede lontano un chilometro che nascondi qualcosa… L’unico normale tra tutti è Enrico che, tra l'altro, è quello che rischia più di tutti.»

Aveva dannatamente ragione. Perché quella ragazza doveva sempre essere nel giusto? Ah, già, perché è una donna e papà lo dice sempre che le donne hanno sempre ragione.

«Se lo facessero almeno capirebbero cosa succede davvero in questa scuola, avrebbero una bella testimonianza dello schifo che circola in questo istituto. Guarda là!» dissi indicando l’angolo più remoto del campo «Bello lo spettacolo vero? Nessuno ha il coraggio di parlare e se lo faccio io lo prendono per uno scherzo, come al solito.» 

Michela si sporse dal parapetto e sospirò pesantemente, riconoscendo i corti capelli ossigenati di Enrico e le divise della squadra di calcio. Ancora doveva capire come aveva fatto un secchione del genere a decidere di ossigenarsi i capelli come un teppista, ma probabilmente doveva rivedere i suoi pregiudizi su teppisti e secchioni.

«Forse se facessi meno scherzi ti prenderebbero sul serio…»

«O direbbero che gioco a fare l’eroe perché Enrico non ammetterà mai nulla di quello che succede di fronte a un professore o al preside. Ha troppa paura, e se non sono riuscito fargli cambiare idea quando stavamo insieme, non vedo come potrei farlo adesso… È già tanto che abbia accettato di collaborare aprendoci l'Aula Magna. Se qualcuno lo avesse visto...» 

«Ma fammi capire, lo fai per lui, per te o per la scuola? Perché la cosa è ambigua.»

Giacomo lo aveva proposto come “atto per la scuola” ma se avessi dovuto dire la verità, la motivazione che mi aveva spinto accettare quella folle idea, non avrei sicuramente nominato la scuola o me stesso, avrei parlato solo di Enrico e di quanto mi fossi sentito impotente il giorno della finale del torneo delle scuole, quando lo avevo visto con i giocatori di calcio e non ero stato in grado di aiutarlo mentre quelli lo buttavano a terra, tirandogli calci nello stomaco, urlando insulti omofobi che per loro fortuna erano stati coperti dalle grida della folla. Non dissi però a Michela tutto questo. Avrebbe capito che ero ancora innamorato di Enrico e, sapendo che non avrei mai usato un sotterfugio del genere solo per riconquistarlo, che volevo farmi perdonare la cazzata che avevo fatto al "The Hatter".

«Dovevo fare qualcosa per lui: non sarei qui, adesso, senza di lui e non potevo più aspettare che quelli crescessero. Sono molto più egoisti e superficiali di me, e se farmi espellere dalla scuola servirà ad aiutare Enrico, allora tanto meglio: per una volta sarò davvero l’eroe dei fumetti che salva chi è in difficoltà.» 

La campanella suonò ancora, la pausa era finita. 

«Il momento della verità a quanto pare è giunto…»

Scendemmo le scale in un silenzio confortevole e prima di entrare in classe Michela mi augurò «Buona fortuna» e per la prima volta mi resi conti di averne un immenso bisogno. 

Il professore di chimica non mi interrogò, né chiamò uno dei miei compagni. Potrei quasi dire che fu quasi clemente, lo stronzo, accontentandosi di ignorare elegantemente il proposito di interrogare per andare avanti con il programma, lasciandomi a fine ora una mano dolorante e un senso di ansia e tensione mai provato prima. Adesso iniziavo a sentire la paura e i ragazzi condividevano la sensazione di terrore misto ad aspettativa: forse sarebbe andata bene; forse non si sarebbero accorti che lo stile era inconfondibilmente mio; forse ci sarebbero passati sopra, prestando più attenzione all’oggetto e non a individuare i colpevoli.  

L’Aula Magna della scuola era enorme e gremita di studenti, la maggior parte dei quali seduti sulle sedie, chiacchierando del più e del meno, o in piedi che passavano da un punto all’altro pubblicizzando le attività del proprio club con solerzia.

I ragazzi del gruppo dei “creativi” distribuivano quegli stessi volantini per cui ero uscito dal club e uno di loro ebbe la faccia tosta di darmene un paio, dicendo che ero il benvenuto se avessi voluto ritornare… Come se bastassero un sorriso e un invito per farmi dimenticare il trattamento riservatomi anni prima.

Mi sedetti vicino a Enrico, i miei amici intorno a noi: forse avevano capito da soli perché avessi partecipato a quella folle iniziativa. 

Vidi Michela vicino al professore, con in mano le forbici per tagliare i nastri che legavano gli enormi lenzuoli che coprivano la tela appesa al soffitto e, per la prima volta da quando la conoscevo, si fece un segno della croce e annuì con la testa. Lo interpretai come una preghiera per la mia salvezza… Sperai anche che qualcuno l’ascoltasse, ma non avrei scommesso un soldo su un eventuale intervento divino.

«Ragazzi, sedetevi per favore… Grazie mille. Allora, buon giorno a tutti. Alcuni di voi mi conoscono perché sono il loro professore, altri mi avranno visto qualche volta in corridoio. Sono Antonio Deraudi, professore di matematica, e oggi vi mostriamo l