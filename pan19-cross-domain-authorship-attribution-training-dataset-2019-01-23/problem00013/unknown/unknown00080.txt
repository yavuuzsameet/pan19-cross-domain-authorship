, tentando soltanto di stargli un po’ più vicino, e un po’ si perse forse quando Zach sorrise e tolse una mano di tasca per prendere una delle sue, accarezzandolo come aveva fatto poco prima in ambulatorio.“Vorresti venire a cena con me stasera?”“Sì!” Sorrise felice, sperando mentalmente che andasse tutto bene, e strinse appena di più la sua mano, sospirando nel guardare Zach sollevare la sua mano per baciargli le dita. “Stasera? O domani?”“Stasera? Da domani forse è il caso se sto a casa. Io- ehm, dovrebbe venirmi in questi giorni il calore.” Spiegò Zach, imbarazzandosi visibilmente a parlare di quell’argomento. “Insomma, sono sotto soppressori non avendo un partner, ma… beh. Preferisco rimanere a casa comunque.”Antonio annuì lentamente, potendo comprendere nonostante l’improvvisa voglia di offrirsi volontario ad aiutarlo. Se c’era una differenza tra omega e alpha in calore era il bisogno quasi fisico che talvolta provavano gli omega di preparare un ambiente confortevole durante il calore di un alpha, perché non finisse per passare quei giorni a fare sesso lontano da superfici morbide e non finisse per necessitare di uscire di casa per la fame. Il che veniva incontro anche a loro visto che una volta che erano in una relazione stabile con un alpha avrebbero sfruttato insieme tutto quel che avrebbero preparato per l’occasione. Ovviamente a meno che l’omega non fosse stato in dolce attesa, visto che in tal caso gli ormoni non avrebbero avuto picchi simili sin dall’inizio della gestazione fino a più o meno due anni dopo, un sistema che la natura aveva fornito agli omega per assicurarsi che potessero prendersi cura dei loro piccoli senza passare giorni e giorni a non pensare ad altro che al sesso. Un alpha lasciato a se stesso in quei giorni avrebbe cercato di sopperire a quel bisogno da sé ovviamente, ma avrebbe comunque passato il proprio tempo a desiderare di avere un qualche omega con sé, persino se sotto soppressori, almeno per ricevere coccole e poter sentire la vicinanza di qualcuno.“Posso capirlo. Anche se… se hai bisogno di qualcuno che ti aiuti, io-” Mormorò, bloccandosi poi in imbarazzo, e si schiarì la voce per un momento, spostando il peso da un piede all’altro.Zach non riuscì ad evitare di abbozzare un sorriso a vederlo così e gli accarezzò la mano, trovandolo adorabile.“Mi ricorderò della tua offerta. Prima però vediamo come va la cena, vuoi?”

Phebe ritornò a casa la sera del giorno dopo, sorprendendosi nel trovare l’amico in uno stato pietoso: Antonio continuava a passare da un passatempo ad un altro nel disperato tentativo di cercare di distrarsi, senza troppo successo. Bastò che gli chiedesse cos’era successo mentre era via perché l’uomo prendesse a parlare di getto, senza quasi fermarsi a prendere fiato."Sono andato a fare la visita e Zach è venuto con me come aveva detto al telefono e mi ha tenuto la mano per tutto il controllo. E fortuna perché io un po' sentivo di stare per vomitare ma è come ogni volta quello, insomma, sai quanto sto in ansia quando ho paura che mi dicano che il bambino può stare male, no? Ed è un maschietto! Ed è perfettamente sano tra l'altro, la vuoi vedere la foto? Mi ha fatto la stampa!" Si alzò dal divano per cercarle il foglietto con la stampa dell'ecografia, felice di poter mostrare il proprio piccolo."Ma che carino!" Sorrise Phebe guardandolo. "E che è un maschietto-sarebbe questa cosa...?" Mormorò, provando ad indicare sulla stampa, salvo sorprendersi quando Antonio le fece scostare la mano con uno schiaffetto secco sul dorso."Ehi-""Non si tocca il pirillo del mio bambino!" Sbottò, guardandola in cagnesco, e per un momento Phebe rimase senza parole prima di ricordarsi degli sbalzi d'umore a cui era soggetto ultimamente l'amico."Ok... Era solo per indicare però.""Non mi interessa, chiedigli scusa."Phebe lo guardò come fosse impazzito prima di indicare la foto. "Devo chiedergli scusa?""Non alla foto, alla pancia!""Oh be perché è molto più normale!""Phebe."La ragazza alzò le mani, arrendendosi, e accarezzò piano il pancione dell'amico. "Scusa se ho toccato quella cosa che poteva essere il tuo pirillo o un pixel bruciato nella tua foto, piccolo. Ora sei contento?" Chiese sarcastica guardando Antonio, che finalmente lasciò la presa."Sì, ok. E poi niente, sono uscito con Zach e lui mi ha chiesto se volevo uscire a cena con lui per un appuntamento." Buttò lì apparentemente come fosse nulla, tradito però dal sorriso gongolante, e Phebe rimase a bocca aperta per un momento prima di dargli un colpo al braccio."No, stai scherzando?""No! Siamo usciti insieme ieri sera, mi ha portato in un posticino carino e abbiamo passato il tempo a chiacchierare e lo sto conoscendo di più e lo adoro..." Sospirò con un sorriso un po' perso."Non l'avrei mai detto!" Scherzò Phebe. "E non è mica come se lo adoravi già eh..."Antonio sbuffò un sorriso e tornò a sedersi sul divano. "Ho scoperto un sacco di cose su di lui: che gli piace giocare a pallanuoto, che è