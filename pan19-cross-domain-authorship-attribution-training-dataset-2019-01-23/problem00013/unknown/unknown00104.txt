di più!» le fece la linguaccia e sparì fra la folla.«Come se già non avessi bevuto abbastanza!» commentò fra sé e sé, finendo di bere il suo drink.Sospirò, si portò una mano sotto il mento e si mise a guardarsi intorno.A parte il fatto che gran parte dei suoi amici erano intanati chissà dove e chissà con chi, quella non era stata una brutta serata, fino a quel momento. Notò che, mentre aveva lasciato lo sguardo scorrere intorno a lei, qualcuno l’aveva fissata. Tornò indietro girando la testa e incontrò un paio di occhi grandi di un celeste straordinariamente chiaro che la stavano fissando, curiosi.Abbassò gli occhi e scosse la testa ridendo: i begli occhi erano accompagnati da dei capelli neri e corti, un paio di gambe lunghe e abbronzate che spuntavano fuori da un paio di pantaloncini troppo corti, e due seni grandi che sembravano essere intenzionati a far stappare i bottoncini della camicia bianca che aveva addosso.Una donna.Si morse un labbro, divertita dalla situazione e indecisa, ma poi, prima che potesse prendere qualsiasi decisione, il testimone gay sbucò dal nulla e la tirò per un braccio.«Ma che ci fai qui! Vieni in pista! Divertiti!»Era palesemente ubriaco fradicio e molto, molto, soddisfatto di qualcosa. Credeva di sapere cosa.Lo seguì ridendo mentre si facevano spazio fra la folla; iniziarono a ballare strusciandosi scherzosamente l’uno sull’altra.«C’è una che ti sta fissando da un bel po’!» le gridò all’orecchio, molto contento della situazione.Si voltò a guardare chi fosse e rivide la ragazza di prima, che ballava guardandola.«Oh mio Dio!» rise. «Quella mi stava guardando anche prima al banco!»«Le piaci!»«Ma va? Sai che non l’avevo notato?» lo prese in giro.«Si sta avvicinando!» l’avvertì, portando una mano sotto il suo ginocchio per sollevarle una gamba e stringersela contro il fianco. «Che facciamo? La solita controffensiva “siamo una coppia etero”?»Rise.Uscendo spesso con persone omosessuali, si era ritrovata ad essere corteggiata da persone che davano per scontato che lo fosse anche lei, da qui la famosa controffensiva: il suo amico l’abbracciava e faceva finta di baciarla appassionatamente sotto gli occhi della spasimante lesbica di turno.«No, dai, per stasera no!» gli diede un pugnetto sulla spalla. Lui la fissò fingendo uno stupore spropositato e portandosi una mano alla bocca, lei afferrò l’orlo della gonna e la fece svolazzare facendogli la linguaccia.Si voltò, e quasi saltò in aria arrivando fino al tetto, quando si ritrovò davanti la ragazza dagli occhi celesti. Si portò una mano sul cuore sospirando sollevata e ridendo nervosamente, guardandola come a dirle “mi hai fatto spaventare, sai?”, e la ragazza mise le mani avanti in segno di resa, ricambiando il sorriso.La guardò inarcando un sopracciglio, l’altra ricambiò continuando a sorriderle e scuotendo le spalle indietreggiando, invitandola a ballare con lei. Si finse offesa e l’indicò con entrambe le mani; l’altra le prese le mani e la invitò sulla pista dei latino americani.«Divertiti!» le disse all’orecchio l’amico, passandole accanto; lei si morse un labbro e si voltò a guardare la ragazza, che le mise una mano sul fianco invitandola a ballare in coppia.Non si parlarono, ballarono insieme un po’ per gioco, un po’ per provocarsi in modo leggero, ironico, ma la malizia che c’era negli occhi della ragazza quando le cingeva i fianchi, non lasciava fraintendimenti.Sorrise e le voltò le spalle, andando nei bagni sicura che l’avrebbe seguita.Entrata nei bagni si sciacquò il viso con dell’acqua fredda, aspettando che lei la raggiungesse. C’erano altre due ragazze ai lavandini, quando la raggiunse. Si guardarono negli occhi, sorridendo maliziose.«Una bella serata, eh?» commentò, sventolandosi le mani sul viso e guardandosi allo specchio enorme che c’era sopra i lavandini.«Sì, anche se molto calda» e sentì per la prima volta la sua voce. Si voltò a guardarla, ma lei si mise alle sue spalle e le raccolse i capelli all’insù. «Ti stanno bene così» le disse, mentre si guardavano negli occhi allo specchio, «e sentiresti anche meno caldo».«Dici?» le altre ragazze andarono via.«Sì» e allo specchio la vide distogliere gli occhi dai suoi e fissarle la schiena. Sentì un paio di dita sfiorarle la pelle appena sotto il nodo che le legava le bretelline del top sulla nuca.«Balli molto bene» le disse ancora, accarezzandole una spalla con le dita.«Anche tu». La ragazza la circondò da dietro con un braccio e lei mise una mano sulla sua, quando le baciò lievemente la spalla. Sentì i suoi seni sodi contro la schiena.«Sta arrivando qualcuno» le sussurrò all’orecchio, spingendola ad indietreggiare ancora stretta a lei fino a chiudersi in un cubicolo. Non fece caso a quanti passi si sentirono nell’anticamera del bagno, perché non appena la ragazza chiuse la porta a chiave alle loro spalle, la spinse scomodamente nell’angolo fra la porta e una parete e la baciò.Aveva le labbra che sapevano