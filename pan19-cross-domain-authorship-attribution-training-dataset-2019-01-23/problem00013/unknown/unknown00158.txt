.«Lo sai, non amo nascondermi per i motivi sbagliati; tutti hanno il diritto di nascondere delle cose, tutti hanno il diritto di avere dei segreti, ma la propria sessualità non può essere un segreto: per gli etero non è un segreto essere etero, quindi perché per me essere omosessuale dovrebbe essere un segreto? Così, non appena ne presi coscienza, lo dissi subito ai miei. Hai presente la confraternita legata alla nostra Chiesa Madre cittadina che organizza ogni anno la processione durante la Settimana Santa?»Ci riflettei su per focalizzare. «Sì, ho presente» annuii.«La mia famiglia ne fa parte da generazioni: si battono la mano sul petto durante la messa, prendono la Comunione e poi a casa danno degli schiaffoni ad un figlio solo perché è omosessuale. Mi fecero parlare con il prete, mi spinsero a confessarmi più volte – ma cosa c’era da confessare ancora non l’ho capito – mia madre pianse come se fossi morto, mio padre controllò uno per uno tutti gli amici maschi che frequentavo, li selezionò e decise lui con quali da quel momento in poi sarei uscito. Io di notte mi guardavo in gran segreto dei film porno gay, alla faccia loro, intanto mia nonna mi metteva dei rosari benedetti sotto al cuscino. Dai quindici ai diciotto anni la mia vita fu pressoché l’inferno in cui dicevano sarei finito» sospirò con eccessiva teatralità.«Poi cosa successe?»Inspirò a fondo, prima di rispondere. «Poi iniziai l’università, mi trovai un lavoro per essere indipendente e feci l’unica cosa giusta, prevedibile e normale: andai via di casa. Non c’è un happy ending per quelli come noi, Benedetto» sospirò pazientemente, «i genitori cambiano idea sui figli solo nei film, questa è la realtà. Comunque» sospirò di nuovo, «poco meno di un anno dopo, a mio padre fu diagnosticato un tumore al cervello. Gli amici cominciarono a dirmi cazzate come "è pur sempre tuo padre, tu sei suo figlio, vai a trovarlo, morirà e vi lascerete in questo modo…" così mi convinsi ad andare a trovarlo» scrollò le spalle. «Aveva poche forze, ma le impiegò bene quando mi disse che non avevo il diritto di essere nella sua stanza e di condividere questo dolore con quella che era stata la mia famiglia; mia madre mi urlò che non meritavano questo, non meritavano me, e che venendo avevo solo fatto stare più male mio padre. Francamente non me n’è fregato un cazzo di andare al suo funerale, sul serio» fece di nuovo spallucce. «Cresciamo con l’idea che tutti diventeremo dei genitori, che i figli vanno amati e i genitori rispettati, tutti sono fissati con quest’idea che un padre vada per forza amato: cazzate, io ho cominciato a vivere sul serio solo una volta lontano da lui» sospirò allungandosi per aprire un cassetto del comodino; prese una foto incorniciata, me la porse.C’era ritratta una bambina dai capelli lunghi e neri, sorridente, che coccolava un pastore tedesco. «Chi è?»«Mia sorella» stavolta il suo tono fu malinconico, «ha quasi tredici anni, adesso, non me la fanno vedere. Mia madre le controlla il cellulare e il computer, comunichiamo grazie ad una sua compagna di classe. Quando hanno scoperto che alle volte passavo a prenderla a scuola, hanno cominciato a fare i turni con la macchina in modo tale che non prendesse più il pullman e non ci incontrassimo».«Come riuscite a vedervi?»«Il sabato pomeriggio lei esce con le amiche di cui mia madre si fida, vanno fuori città o in zone balneari abbandonate d’inverno e passiamo una mezz’oretta insieme. Quando le faccio regali li nasconde o dice che è stato qualcun altro a farglieli».«Mi dispiace» mormorai restituendogli la foto.«Beh» la riposò nel cassetto, «sono un po’ come un padre a cui non fanno vedere la figlia» sorrise amaramente, «non sono l’unica persona al mondo a cui è vietato vedere qualcuno a cui si vuol bene per questioni ridicole… anche se alle volte mi chiedo come sarà quando anche lei fra cinque anni andrà via di casa, non sarà più controllata e potremo vederci quando ci pare senza che la mettano in punizione: probabilmente le chiuderanno la porta in faccia, quando scopriranno che li ha "traditi" e… onestamente non so se mi dispiacerà di più per lei o per loro» concluse con un sospiro.Gli accarezzai le braccia e lo baciai sulla bocca. «Una famiglia ce l’hai ancora, però: è lei la tua famiglia, no?»Mi sorrise e tornò a fare la solita espressione sorniona. «Sì, sei anche il tipo che riesce a trovare il lato positivo in tutto!»Sorrisi scuotendo la testa. «I miei lo sanno, gliel’ho detto, ma credo che abbiano spostato il problema a quando avrò ufficialmente un fidanzato».«Ignorano la tua sessualità e non parlano di donne, relazioni e matrimoni in tua presenza?»«Esatto».«Tipico» mi scoccò un bacio lieve sulle labbra. «Ma guarda il lato positivo: sei rimasto loro foglio» aggiunse con ironia, sorrisi mio malgrado contro la sua bocca. «Sul serio» continuò, «cosa ci fa uno