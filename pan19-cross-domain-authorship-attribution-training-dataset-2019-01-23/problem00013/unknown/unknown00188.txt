tutta la sua rabbia perché parte della colpa è indubbiamente sua: è lei che con le sue preghiere pagane ha aiutato quel principe cristiano a raggiungere Gerusalemme così in fretta, è lei che con quegli sguardi alteri l’ha distratto dai suoi doveri e l’ha fatto impazzire in ogni modo possibile.

Desiderava soltanto amarla e averla per sé ma lei non ha mai voluto concedersi a lui – troppo bella, troppo altera, troppo preziosa per concedersi ad un sultano? E guarda tutto questo dove ti ha portato, puttana, guarda che cosa sei diventata. Saresti potuta essere una regina; «tutto questo di diverte?»

«Non avete idea di quanto, mio signore» Naima risponde a quel tono minaccioso con un sorriso divertito, rivolgendosi a lui in quel modo con il preciso scopo di prendersi gioco del suo titolo e della sua autorità su di lei. Ricorda le violenze fisiche e le ingiurie a lei rivolte ogni singola volta che aveva osato sfidare il suo potere anche soltanto con uno sguardo e ora che sente di non avere più paura tutto quello che può fare è lanciare un’occhiata alla città che pian piano sta cadendo e ridere di nuovo.

Lo schiaffo che segue quelle parole e quelle risa è così forte da farla sbattere con violenza contro una delle colonne e da tagliarle il sopracciglio destro grazie al grosso anello che Ghasaan porta all'indice della mano destra; la stessa mano che soltanto qualche secondo più tardi la prende per la gola e la costringe a rimanere immobile e ad annaspare per riuscire a rubare un po’ del prezioso ossigeno del quale ora viene privata, mentre il sultano le strappa la veste preziosa e urla qualcosa che lei nemmeno riesce a capire.

«Questa è la fine anche per te, puttana! Se non ti uccido io adesso ci penserà quel maledetto a farlo! Oppure si farò furbo e ti tratterà come quell’animale che sei» il sultano sibila quelle parole a pochi millimetri dal suo viso, costringendola a chiudere gli occhi per qualche secondo. Li riapre subito, però, decidendo che se finalmente è giunta la sua ora non ha la minima intenzione di dargli alcun tipo di soddisfazione.

«E credete forse che io non lo sappia, mio signore?» ride di nuovo, Naima, nonostante il dolore, nonostante la paura che per l'ennesima volta la colpisce nel profondo – non vuole provare quella sofferenza di nuovo, nonostante tenti in tutti i modi di convincersi che non è così, che non c’è nulla da temere.

«Credete che non voglia andare incontro al mio destino? La morte non mi spaventa, Ghasaan, e se non mi sono gettata da questa torre anni fa è soltanto perché desidero con tutta me stessa vederti sconfitto, prima di morire» e la sua voce rimane ferma ad ogni singola parola, senza tremare o incespicare nemmeno per un istante; «voglio che tu perda tutto quello che ho perso io e ti assicuro che nulla al mondo mi soddisferà più di questo».

Ghasaan freme di rabbia a quelle parole, schiaffeggiandola di nuovo e buttandola a terra, strappandole quasi del tutto le vesti di dosso; sogghigna nel vedere le condizioni in cui la sua adorata moglie è ridotta, sogghigna nel vedere il corpo pieno di ferite sanguinanti e vecchie cicatrici che non le ha mai permesso di curare e sulle quali ha infierito ogni volta di più.

Andava così fiera del suo corpo, cantato in ogni paese dell’Africa e dell’Asia, quando l’aveva presa in moglie. Passava ore e ore a rimirarsi negli specchi del palazzo: così bella, così elegante, perfetta in ogni modo. Lo era state fino a quando Ghasaan non si era stancato di vederla bella e troppo lontana da lui.

La stringe con tutta la forza che possiede, godendo nel sentirla gemere di dolore e nel vedere quei suoi patetici tentativi di liberarsi dalla sua presa: la sua puttana è piccola, troppo piccola per riuscire a contrastarlo anche solo minimamente e la sensazione di invincibilità che prova nell’essere sopra di lei, nel vederla dimenarsi e non riuscire a fare nulla lo infiamma di nuovo, lo libera da qualsiasi altro pensiero che non sia farla di nuovo sua. Non gli importa se contro la sua volontà.

«Fermati!» un’esclamazione improvvisa costringe Ghasaan a voltarsi di scatto e a lasciare momentaneamente la presa su Naima: alle loro spalle si erge un uomo sconosciuto e armato che punta la spada verso di lui fissandolo con astio al riparo dietro l’elmo. Il calcio che il cavaliere cristiano gli sferra subito dopo è abbastanza forte da mandarlo a terra qualche metro più in là e a fargli perdere i sensi per qualche secondo.

Gli occhi azzurri dell’uomo bruciano di rabbia e Naima, pur sentendosi sommergere dalle ondate di dolore – aveva desiderato rivedere il mare e l’oceano, sì, ma non certo questo tipo di onde –, si rannicchia su se stessa e solleva lo sguardo per vederlo, finalmente. Sa che è lui, non ha bisogno di conferme, non ha bisogno che qualcuno lo spieghi: è lui l'uomo che la sta salvando, è lui l’uomo che aspettava.

L’uomo che la guarda, la guarda lì distesa a terra, rannicchiata e sofferente, la guarda e vede il suo viso stravolto dal dolore e tutto quello che capisce in quel momento è la sua