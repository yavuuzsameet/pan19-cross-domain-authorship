più grosso e anche quello che doveva aver affrontato più lotte, poiché il suo corpo era coperto di cicatrici. -Claude!- esclamò Alan, il ragazzo che fino a pochi minuti prima era stato al fianco dell’altro. Uno dei cani dietro l’enorme animale grigio gli ringhiò contro e lui indietreggiò istintivamente, pallido in volto. Con mani tremanti frugò, però, nella tasca della felpa grigia e ne estrasse uno scacciacani a ultrasuoni. Premette il grilletto e gli animali, infastiditi e spaventati dagli impulsi ultrasonici, abbaiarono allontanandosi dai ragazzi, indietreggiando e ringhiando. Il capobranco, purtroppo, sembrava piuttosto resistente e non intendeva mollare la presa. Alan si morse il labbro, aumentò la frequenza degli ultrasuoni, ma il cane grigio restava incollato alla gamba di Claude, che sopportava in silenzio, mentre il sangue iniziava a colare a terra. Improvvisamente, ricevendo un secondo segnale, anche questo udibile solo a loro, i cani si misero a sedere in sincrono, compreso il loro capo, che lasciò andare la gamba di Claude. Il ragazzo indietreggiò trascinandosi carponi. -Grazie della dimostrazione, Alan.- disse lo Scrittore -Bene, ragazzi. Come Alan, e anche Richard, vi hanno dimostrato, abbiamo deciso di lasciarvi anche gli effetti personali che vi portavate addosso. Richard, per favore, smetti di fumare, sai che il fumo uccide?- continuò a sciorinare lo Scrittore, in tono quasi amichevole. Come se si trovasse a tavola a discutere con amici dei bei tempi andati e di quelli futuri. Il ragazzo chiamato Richard ci pensò su qualche secondo, poi gettò a terra la sigaretta e la schiacciò col piede.  -Sherri, la tua sedia a rotelle era piuttosto ingombrante, ma la troverai qui vicino, insieme a un indizio per raggiungermi. Claude, fossi in te mi farei curare la ferita al più presto. Buona fortuna, miei Angeli.- Ciò detto, gli schermi si spensero e qualcuno diede nuovamente il segnale ai cani, perché questi si rimisero sulle zampe, rapidi come soldati di un plotone. Alan afferrò Claude con un braccio e lo aiutò ad allontanarsi ulteriormente dal suo aggressore ringhiante che aveva iniziato ad avvicinarsi nuovamente. I ragazzi indietreggiavano, i cani avanzavano. -State indietro!- esclamò una ragazza bionda furiosa, ma non abbastanza da incutere il minimo timore nell’animale che aveva di fronte. -Ehi, usa di nuovo quell’affare.- esclamò un ragazzo dagli spettinati ricci rossi e la faccia lentigginosa rivolto ad Alan. Quello annuì e obbedì. I cani indietreggiarono nuovamente. -Dobbiamo raggiungere l’uscita.- continuò il rosso. -E come?- ribatté una ragazza grassa poco lontano da lui. Cecilia, che fino a quel momento era rimasta accanto a Sherri, s’inchinò offrendole la schiena. -Dai, sali.- le disse e quella, titubante, obbedì. Era molto leggera. Cecilia le afferrò le gambe per tenerla stretta in groppa e si avvicinò ad Alan. -Avanziamo molto piano, facendoli indietreggiare.- propose. Quello annuì. -Alan, perché non mi prendi a cavalluccio?- propose, innocentemente, Claude facendo gli occhi dolci all’altro. -Mi spiace, caro, ma io offro la schiena solo alle belle fanciulle.- cinguettò amorevolmente l’interpellato. Claude gli mise un braccio intorno al collo, con difficoltà. -Seriamente, lo dico per te, sei troppo alto, potresti spezzarti la schiena.- insistette, al che Alan dovette ammettere che forse non era il caso di fare il “prezioso”. -Ok, ma non ti agitare troppo.- gli fece abbassandosi un poco per permettergli di aggrapparsi alle sue spalle e salire a cavalcioni. Il cane davanti a loro reagì ai loro movimenti scattando in avanti, ma si ritirò con altrettanta velocità quando gli ultrasuoni raggiunsero nuovamente le sue orecchie. I ragazzi, sedici in tutto, iniziarono così a muoversi verso l’uscita. Il primo tratto di strada fu semplice. Loro avanzavano, i cani indietreggiavano. C’era spazio sufficiente per entrambi i gruppi, umano e animale, per la fuga. Una volta superata la saracinesca, però, scoprirono che lo spazio si restringeva come in un imbuto man mano che si procedeva sulla rampa di scale che conduceva all’uscita. Dall’esterno filtrava una luce fioca. All’improvviso, con fracasso assordante, la serranda si chiuse alle loro spalle, tagliando ai ragazzi la via della ritirata. I cani ringhiarono più aggressivamente spaventando le loro prede che indietreggiarono e alcuni si strinsero con le spalle contro la parete metallica. -Aiuto!- mugolò qualcuno. -Perché ci stanno facendo questo?- gli ribatté qualcun altro. -Cos'ho fatto di male?- pianse un'altra ragazzina aggrappandosi istintivamente al ragazzo nero di fronte a lei. Alan continuava a schiacciare il grilletto della sua scacciacani, ma con pochi risultati, gli animali sembravano molto più aggressivi di prima, come se un segnale più potente arrivasse alle loro orecchie. -Altro che scacciacani!- esclamò un ragazzo con un paio di cuffie intorno al collo -Ce ne vorrebbe una vera.- Una delle ragazze infilò la mano nella borsa che aveva con sé e che, come aveva detto lo Scrittore, le era stata lasciata quando qualcuno, chissà chi, l’aveva rapita. Tremante, iniziò ad estrarre la sua pistola, ma una mano le afferrò il polso e