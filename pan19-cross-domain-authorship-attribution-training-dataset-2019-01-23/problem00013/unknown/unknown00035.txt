’ultima volta prima di uscire dal parcheggio.
L’affetto non è solo un’inclinazione sentimentale, un moto dell’animo, è anche detto di chi viene colpito da una malattia. Ed effettivamente io mi stavo ammalando. 








"Would you look at her
she looks at me
she's got me thinking about her constantly
but she don't know how I feel.
And as she carries on without a doubt
I wonder if she's figured out
I'm crazy for this girl"I'm crazy for this girl - Evan and Jaron








Mi avviai a passo di marcia verso lo scaffale con quelle stracazzo di lucine di Natale colorate che suonavano pure: con un ghigno sadico misi finalmente a tacere Jingle Bells – immaginai perfino delle povere renne implorarmi pietà con i lacrimoni agli occhi – e soddisfatta tornai al lato meno natalizio del negozio; di sottecchi vidi Riccardo scuotere la testa rassegnato.
Me ne stavo accucciata a sistemare dei chiodi per misura, quando il mio cellulare prese a squillare spandendo piacevolmente nell’aria la nuova suoneria che avevo scelto: This is Halloween da The Nightmare Before Christmas.
Sospirai strizzando gli occhi vedendo che era Samuele a chiamarmi; mi schiarii la voce.
«Pronto?» mi riabbassai nuovamente a terra per continuare a lavorare.
«Ciao, sei al lavoro?»
«Sì, stavo sistemando dei chiodi al ritmo da strapazzo di Jingle Bells» sbuffai.
«Non ti piace il Natale?» rise.
«Scherzi? La festa durante la quale si deve essere buoni per forza? Il tripudio di miele e zucchero avverso al mio squisito cinismo? Come può non piacermi?»
«Tu sei una di quelli che pensa che bisognerebbe essere buoni tutto l’anno?»
«Buoni tutto l’anno? Beh, fosse stato così, Bin Laden e Saddam Hussein non sarebbero esistiti, sai che noia poi?»
«Capodanno almeno ti piace?» incalzò ironico.
«Finisce un anno, perdi un altro anno della tua vita, cosa c’è da festeggiare?»
«Ma allora che festa ti piace?»
Ci riflettei su brevemente. «Halloween».
«Che è una festa d’importazione».
«E che c’è di male?» scrollai le spalle. «Che farai per Natale?» provai a cambiare discorso.
«Starò a casa con la famiglia e poi vedrò un film con gli amici. Tu?»
«Più o meno uguale».
Un sospiro paziente. «Senti, non immagini perché ti ho chiamata?»
«Per chiedermi se sono felice?»
«No, per chiederti se vuoi uscire con me».
Soffiai su una ciocca di capelli che mi era finita sugli occhi.
«No, non voglio uscire con te».
«Perché?!»
«Te lo ripeto un’altra volta: perché sei abbastanza più piccolo di me e perché piaci alla mia figlioccia! Non potrei mai rubare un ragazzo a Greta, e spero solo che lei non sappia mai che siamo già usciti insieme una volta, Dio mio!» mi esasperai.
«Lei non mi piace, non c’è sintonia fra di noi» si lamentò, «e anche se fosse, non puoi costringermi ad uscire con lei, se non mi piace».
«Così come tu non puoi costringermi ad uscire con te» puntualizzai.
«La differenza sottile è che io ti piaccio, invece».
Posai malamente una scatola di chiodi a terra. «Com…? Cos…? Perch…?» annaspai; strinsi gli occhi. «Ascoltami, non può funzionare fra di noi, chiaro? Perché viviamo in due mondi diversi, va bene?»
«Che ne dici di un’innocente cioccolata calda in un bar del centro storico? In pubblico e nel tardo pomeriggio» propose.
«Sam…» mugugnai.
«Ho detto innocente» ripeté.
«E innocente vale nella mia testa o nella tua?» lo sentii sorridere.
«Ho voglia di vederti».
Mi passai una mano sul volto, mi accorsi anche che mi stava tremando, perché non ricordavo quand’era stata l’ultima volta che un uomo mi aveva detto con tono così sincero che aveva voglia di vedermi e passare del tempo con me. Quando si è una coppia è naturale vedersi, ma averne la voglia, il desiderio, e dirlo con coscienza ti scuote dentro.Ho voglia di vederti: una frase così semplice e scontata da far tremare i polsi, se te la senti dire ad alta voce.
Mi morsi un labbro quando mi resi conto che avrei voluto abbracciarlo e tempestargli una guancia di baci. Mi massaggiai il collo sospirando.
«Ok, solo una cioccolata al bar, però».
«Quando posso passare da te?» si entusiasmò cogliendo la palla al balzo.
Guardai l’orologio. «Chiudiamo alle otto e dieci circa: passa, prendiamo la cioccolata e poi torniamo a casa per cena» almeno con la scusa della cena avrei avuto un modo per tagliare la corda subito.
«Ok» mi sembrò raggiante, «a dopo, allora!»
«A dopo» chiusi la linea.
Sapevo che di questo passo mi sarei rovinata da sola, ma… non sapevo mai cos’altro fare, quando lo sentivo o lo vedevo sorridere.
Quel sorriso stava sgretolando ogni cosa.

 

«Contento?» gli chiesi dopo aver ordinato. «Pensa che avrei anche potuto bussare al tuo finestrino, quando sei arrivato,