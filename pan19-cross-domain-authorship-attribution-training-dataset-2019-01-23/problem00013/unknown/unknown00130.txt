famiglia, dove adesso viveva padroncina Lizzie, aveva la tappezzeria scrostata, pioveva dal tetto e c’erano anche dei topolini in giro.Eeeew!
Piw passava gran parte del giorno a provare a cacciarli con uno scopettino fra le manine a tenaglia.
Padroncina Lizzie non c’era mai a casa, o meglio, c’era, ma se ne stava spesso attaccata al cyberspazio. Lei faceva parte di una strana organizzazione, adesso, e Piw non sapeva se la padroncina Nina sarebbe stata fiera di lei o piuttosto preoccupata per lei, se l’avesse vista. Ma non importava: lui si sarebbe preoccupato per lei e nei momenti giusti inorgoglito per ciò che faceva, al posto di padroncina Nina. C’era lui adesso.Awww!
La cosa di cui però era sicuro, era che padroncina Nina avrebbe disapprovato l’amputazione del braccio di padroncina Lizzie. Padroncina Lizzie diceva che era stata una cosa molto utile, perché l’aveva sostituito con un braccio meccanico grazie al quale riusciva a collegarsi al cyberspazio dappertutto, in poco tempo e di nascosto dei cattivoni, però Piw era davvero sicuro che ciò a padroncina Nina non sarebbe piaciuto, quindi disapprovava al posto suo.Eeeew!
Del resto, padroncina Nina aveva disapprovato anche che padroncina Lizzie si tingesse i capelli di rosa e indossasse sempre minigonne di pelle e calze a rete. Perché non avrebbe dovuto disapprovare un braccio meccanico?Eeeew!
Aveva imparato a distinguere i cattivoni dalla brava gente perché i primi avevano sempre delle armi addosso. Dicevano che era per il bene della brava gente.
Piw non capiva, ma del resto gli esseri umani erano davvero strani.
Padroncina Nina gli aveva spiegato che i cattivoni, visti i tempi difficili che erano sopraggiunti col dopoguerra, avevano cominciato ad offrire la loro protezione ai più deboli, e loro inizialmente avevano accettato, visto che i governatori erano troppo impegnati a litigare ancora fra di loro per occuparsi dei bisogni della brava gente.
Solo che dopo non molto le offerte di protezione erano diventate imposizioni e i cattivoni erano aumentati, aumentati e aumentati ancora, fino a quando la situazione era degenerata e gli stessi governanti non avevano saputo più che pesci pigliare per riappropriarsi dei loro popoli, che avevano finito col seguire i cattivoni piuttosto che loro per paura di ritorsioni.
Era tutta una questione di territorio e comando, diceva sempre padroncina Lizzie. Piw capiva che gli doveva essere sfuggito qualche passaggio di quella storia, ma non capiva esattamente in quale momento. O forse qualche passaggio era sfuggito agli umani, per ritrovarsi adesso così.Eeeew!
Padroncina Lizzie stava dalla parte dei deboli, gli diceva, e ogni volta, prima di stendersi sul lettino, chiudere gli occhi e collegarsi al cyberspazio, gli diceva sempre «Piw, mi raccomando: se entra in casa gente armata, svegliami pigiando questo tasto qui» e glielo indicava, «e occhio ai topi! Non devono rosicchiare i cavi che mi collegano al cyberspazio!» e lui scuoteva il testone metallico accendendo le lucette rosse sulle guance.Iiiiiiiw!, diceva risoluto. O almeno provava ad esserlo: per un robot è sempre difficile dare l’idea di uno stato d’animo.
Appena padroncina Lizzie chiudeva gli occhi, lui se ne stava lì a guardarla con uno scopettino in mano, pronto a cacciare i topi.
Piw sapeva che padroncina Lizzie in quei momenti era in stato di semicoscienza, però aveva sempre paura che lei potesse decidere da un momento all’altro di dormire anche lei per sempre, lasciandolo lì, da solo, in quella villa troppo grande per un robottino come lui.Uuuuw!
In quel momento stava proprio facendo la guardia a padroncina Lizzie.Piiiiiiiw! Piiiiiiiw! Piiiiiiiw!, canticchiava per ingannare il tempo, ma appena vide un topolino andare verso uno dei cavi del braccio metallico, corse a cacciarlo a suon di ramazzate.Eeeew!
Il topolino corse fuori dalla stanza e lui lo seguì fino alla soffitta; lo vide infilarsi sotto uno scatolone e lo colpì forte. Il topolino scappò via e non lo vide più, però, in cambio, lo scatolone si aprì appena mostrando il suo contenuto: c’erano i vecchi ricordi di padroncina Nina, lì dentro.Oooow!Piiiiiiiw! Piiiiiiiw! Piiiiiiiw!, squittì felice, aprendo di più lo scatolone e mettendosi a guardare meglio il suo contenuto.
Si sorprese quando vide il vecchio orsetto di peluche di padroncina Nina, lo stesso che poi era stato di padroncina Lizzie. Lo prese con le sue manine a tenaglia, lo portò in alto e accese le lucette rosse sul suo faccino.Awww!
Ricordava che l’orsetto cantava una ninna nanna, se gli si pigiava il pancino, quindi lui ci provò, ma non successe nulla.Uuuuw?
Si chiese perché, forse era rotto. Decise che doveva aggiustarlo, quindi prese i suoi attrezzi e andò in cucina a ripararlo.
Lo posò con delicatezza sul tavolo e gli aprì il pancino per provare a riaggiustarlo.Iiiiiiiw!
Padroncina Lizzie una volta si era arrabbiata tanto con padroncina Nina, perché lei si era rifiutata di farsi sostituire dei pezzi del suo corpo con degli altri pezzi nuovi.
«Non voglio diavolerie meccaniche dentro di me, Piw!» si era lamentata con lui padroncina Nina. «Io sono nata così, e così voglio restare. Paradossalmente è lo stesso motivo per cui non voglio ti sostituiscano con un robot nuovo