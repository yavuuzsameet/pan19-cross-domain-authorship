euforia dovuta all’alcool, e una di esaltazione dovuta al brivido di essere scoperti, gli diedero infine il colpo di grazia.
Strinse le labbra di lui fra le sue e iniziarono a baciarsi con foga, lasciando vagare le mani fra i capelli, sulle spalle e sul petto.
Meraviglioso: i suoi compagni di classe, che lo credevano uno sfigato senza donne, erano dentro a vomitare l’anima o a terra semimorti; lui invece, alla faccia loro, stava vivendo il suo gloriosissimo primo bacio e dei proibitissimi e sani preliminari gay.
Sentire schioccare e scivolare la lingua di lui sul suo collo era qualcosa che lo stava facendo semplicemente impazzire; gli morse un orecchio e gli infilò le mani sotto la maglia per toccarlo.
Non molto dopo l’altro gli leccò il mento e di nuovo le labbra, e guadandolo negli occhi gli afferrò la cintura per slacciarla.
Avrebbe voluto urlare “Sììì!”, ma si limitò a respirare forte e a slacciare i jeans del ragazzo; l’altro gli mise un braccio intorno al collo ed iniziò a toccarlo, e lui fece lo stesso.
Seguì il suo ritmo, osservò la sua espressione cambiare e farsi sempre più persa, e ogni volta che i sospiri diventavano più forti li faceva diventare gemiti replicando il movimento e i baci sul collo. Anche all’altro piaceva guardarlo, e ogni tanto lo baciava o gli leccava le labbra cercando la sua lingua.
Raggiunsero l’orgasmo insieme e rimasero fronte contro fronte per qualche minuto, in silenzio. Dopo il ragazzo gli riallacciò i jeans, e lo stesso fece lui con i suoi.
Il ragazzo lo guardò negli occhi un’ultima volta sorridendo maliziosamente.
- Grazie. – gli sussurrò.
- Grazie a te! – gli disse di rimando, guardandolo andar via.
Non gli aveva chiesto nemmeno come si chiamasse, tanto non aveva nessuna importanza.
Aveva un paio di occhiali bordati di nero, ma gli occhi erano quelli, compresi i capelli neri e lucidi. Era lui, non poteva sbagliarsi, l’aveva riconosciuto anche qualcos’altro dentro ai suoi pantaloni.
- Ciao, piacere! – disse senza alzarsi dalla sedia e muovendo la mano in segno di saluto, risultando forse patetico.
- Piacere mio. – disse Andrea.
- Noi ceniamo in fretta e poi usciamo. – aggiunse Mario. – Ti unisci a noi? –
- No, - rispose con troppa enfasi. – mangerò più tardi, e poi stasera preferisco restare a casa a studiare: sono molto indietro! – e indicò i libri più volte.
- Va bene, a dopo! –
Uscirono dalla stanza lasciandolo ai suoi dubbi: Andrea l’aveva riconosciuto?
Si ricordava di lui, o quella sera aveva bevuto e fumato troppo per potersi poi ricordare qualcosa?
Per l’ennesima volta, con gli occhi spalancati rivolti al tetto, stava provando a non pensare nei minimi dettagli a quello che aveva fatto con Andrea.Andrea, adesso sapeva anche il suo nome.
No, niente Andrea, doveva dormire, assolutamente.
Avrebbe voluto riuscire ad addormentarsi prima che lui e Mario tornassero a casa, ma ogni suo esperimento era miseramente fallito.
Se fosse riuscito ad addormentarsi prima che Andrea si sdraiasse esattamente ad un solo muro di distanza da lui, forse i suoi ormoni gli avrebbero dato pace: sia mai l’avessero costretto a masturbarsi contro il muro, la sua vita sessuale era già abbastanza misera e squallida così com’era; per non parlare di come fosse ridotta la sua vita da studente universitario ora che soffriva d’insonnia.
Stava vagliando l’ipotesi di andare a prendere il flacone di valeriana nella stanza di Mario, quando li sentì rientrare. Imprecò rigirandosi nel letto, poi restò cinque minuti buoni con le nocche ficcate tra i denti, fino a quando non li sentì chiudersi in camera dopo essersi cambiati in bagno.Camomilla, litri di camomilla.
Aveva bisogno di intere damigiane di camomilla, e dopo magari anche una bella sega, e forse così sarebbe riuscito a dormire, finalmente.
A passo felpato si recò in cucina, aprendo il più piano possibile la porta. Accese solo la lucetta sopra al lavello e, provando a non far cadere nulla, prese un pentolino, una tazza e mise l’acqua a bollire.
Aperta la confezione dei filtri ne prese ben tre e li tuffò con rabbia dentro la tazza colma d’acqua.
Stava iniziando a sorseggiare la camomilla quando sentì dei passi in corridoio; aggrottò le sopracciglia perplesso. Inaspettatamente vide entrare in cucina proprio il motivo della sua insonnia, Andrea. Senza occhiali e in pigiama.
- Avevo sete. – si giustificò a bassa voce; lui annuì e gli indicò le bottiglie d’acqua sul tavolo.
- Prego. –
Andrea si versò da bere e lui osservò ostinatamente il tavolo, sudando. In pieno inverno, in pigiama.
- Non riesci a dormire? – gli domandò Andrea, indicando la confezione di filtri ancora sul tavolo.
- Sì, soffro d’insonnia, ultimamente. – e si voltò verso il lavello per lavare la tazza.
Non lo sentì arrivare, sentì solo il suo braccio circondargli il collo da dietro passandogli da sotto il mento e il corpo di lui aderire al suo schiacciandolo contro il lavello.
- Pensavo non riuscissi a dormire perché ricordavi fin troppo bene quello che abbiamo