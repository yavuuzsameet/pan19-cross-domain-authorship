accanto a me, così «ti va?» domandai. 



Lorenzo esitò un attimo, ma poi sorrise e «certo» disse felice, tornando a posare la testa sulla mia spalla e solleticandomi il collo con i riccioli. 



Alla fine il Lisu finì in stanza con Floro, mentre GiaLiga con il Langio.



Allacciammo le cinture e, dopo aver assistito alla dimostrazione di sicurezza, a cui Lory prestò fin troppa attenzione, l'aereo acquistò velocità fino a librarsi in aria; in quel momento la mano di Lory si strinse forte intorno alla mia, così lo guardai negli occhi e gli sorrisi per dargli sicurezza. Il resto del viaggio continuò tranquillo, così tanto che io e Lory ci addormentammo l'uno appoggiato all'altro, e così rimanemmo fino all'arrivo in Spagna.


 

 


NdA



Bentornati! Ringraziamo chi, in qualche modo, ha letto ed apprezzato il primo capitolo. Vi invitiamo, nuovamente, a farci presenti eventuali errori e ad aiutarci a migliorare questa storia, ve ne saremmo molto grate. Se doveste trovare difficoltà a capire chi è chi, con i vari cognomi, nomi e soprannomi, vi preghiamo di farcelo sapere, e saremmo ben contente di aggiungere, all'inizio di ogni capitolo, una piccola legenda, per chiarirvi le idee. Speriamo di mantenere (e magari aumentare) il vostro interesse con questo secondo capitolo. Fateci sapere cosa ne pensate!



Sofia e Luna


 

 

 

 

 

 




 Legenda Personaggi: 


 Lorenzo Galieni

 Andrea Fadani

 Andrea, Lisu, Lisandri

 Matteo, Roffo, Roffino, Roffini

 Davide Sandella

 Leonardo, Floro, Floreani

 Giacomo, GiaLiga, Ligambi

 Fabio, Langio, Langello

 Simone De Pisis

 FADANI'S POV


Fabio se ne stava in piedi davanti al rullo delle valigie, aspettando la sua ormai da circa venti minuti; se n'erano già andati tutti e probabilmente di lì a breve sarebbero arrivati i bagagli di un altro volo, ma il Langio era irremovibile, non voleva credere al fatto che la sua bellissima valigia gialla potesse essere davvero stata smarrita.



«Ma quando arriva?» chiese per l'ennesima volta, girandosi verso di noi, che lo aspettavamo qualche metro più in là, impazienti di lasciare l'aeroporto.



«Fà, dai, andiamo a chiedere al banco informazioni» suggerì Floro, avvicinandosi a Fabio e tirandolo per il braccio; questi sbuffò ma non oppose più di tanto resistenza, così, finalmente, ci incamminammo verso un uomo dello staff dell'aeroporto, che ci indicò un addetto ai bagagli. Purtroppo per Fabio, la sua valigia era perduta.



«Dai, hanno detto che forse In Italia riuscirai a recuperarla» cercò di consolarlo Giacomo.



«Sì, ed io nel frattempo giro, per tutta la settimana, con le uniche mutande che ho?».



«Magari conquisti qualche bella spagnola!» ironizzò Andrea, ricevendo come risposta solo un dito medio.



Andammo a comprare i biglietti dell'autobus -per fortuna c'era Giacomo che se la cavava con lo spagnolo- ed in circa un'ora ci ritrovammo sotto quella che sarebbe stata la nostra casa per una settimana. Si trattava di una villetta residenziale, tutta rosa, con parecchie finestre ed una piscina nel giardino: era bellissima rispetto a quanto avevamo pagato, non avrei potuto aspettarmi di meglio.



«Wow, è stupenda!» affermò esterrefatto Lory, con la faccia sorpresa come quella di un bambino davanti ad una coppa enorme di gelato; nel vederlo così non riuscii a trattenermi dall'afferrargli la mano per trascinarlo verso la porta d'ingresso, tra le risate del mio migliore amico che correva insieme a me, cercando di non inciampare nella valigia.



«Ahia!» esclamò Lory, lasciando la mia mano e portandosi la sua al braccio, con un'espressione di dolore sul viso; vidi un mazzo di chiavi ai suoi piedi, poi mi voltai e vidi Roffino a bocca aperta, che si scusò dispiaciuto, dicendo; «Senza quelle non sareste mai entrati».



«Certo, ma se lo prendevi in testa non ci entravamo proprio!» dissi, scontroso e preoccupato per il braccio di Lorenzo.



«Tranquillo Fada, non è niente, mi sono solo spaventato» mi informò, raccogliendo le chiavi ed infilandole nella serratura. Lo ripresi per mano, trascinandolo dentro casa, seguito da tutti i nostri amici; abbandonammo le nostre valigie variopinte nell'atrio e partimmo all'esplorazione di ogni stanza. L'interno era ancora più bello dell'esterno, il primo piano ospitava il cucinino, un bagno ed una specie di salottino, con tanto di divano in pelle bianca ed un enorme televisore. Mentre gli altri affondavano sul sofà, afferrai la mia valigia e corsi di sopra per cercare di accaparrarmi la camera migliore; scelsi quella con il letto matrimoniale -ci avrei dormito benissimo con Lory- ed il balconcino, così chiamai a gran voce il mio compagno di stanza e lo aspettai, rotolandomi sul letto morbido. Sentii il rumore di una mandria di elefanti salire le scale, valigie che sbatacchiavano in ogni dove e grugniti di disapprovazione, così mi sedetti a gambe incrociate sul materasso, pronto a combattere per ciò che mi spettava di diritto. Fecero irruzione nella camera tutti insieme e mi guardarono malissimo, mentre Lory fece capolino dalla porta per ultimo, osservando la scena divertito e preoccupato.



«Non è giusto!» urlò il Lisu.



«Sei sleale!» continuò Leonardo.