nel tetto, volando.


          (See the end of the chapter for  notes.)
          

Tifone non era stato un'idea di Tommaso. Non era stata assolutamente una sua idea, eppure sapeva che era tutta colpa sua l'aver accettato.

Tornato dall'erasmus aveva avuto bisogno di un nuovo coinquilino con cui dividere il suo vecchio appartamento, e Gioele era semplicemente il primo che aveva risposto all'annuncio.

Aveva un anno in meno di lui, stava studiando ingegneria elettronica e si era presentato come una persona ordinata e puntuale.

Non aveva mentito, il problema era che Gioele era anche una persona estremamente intelligente.

Il ragazzo con cui Tommaso aveva condiviso l'appartamento prima di partite per la Spagna non si era mai accorto di nulla nonostante fosse stato presente quando tutti i cucchiai della cucina avevano deciso di alzarsi in volo e appiccicarsi addosso a Tommaso. Era iscritto all'università solo per fare contenti i genitori e passava le sue giornate a giocare online e ubriacarsi.

A Gioele erano bastati due mesi per scoprire il potere -come lui lo chiamava- di Tommaso. Ed era stato di grande aiuto ad aiutarlo a saggiare le sue capacità. Inoltre era un buon amico, aveva trovato lui l'appartamento a Raguel -in una bella zona residenziale vicino a dove lavorava- e li aveva spesso invitati nella sua casa di campagna a passare dei tranquilli week-end tra amici.

La stessa casa di campagna era stata usata più volte, prima che Raguel arrivasse in Italia, per testare il potere di Tommaso, che fino ad allora si era solo limitato a imparare come tenerlo sotto controllo.

Gioele era tuttora l'unico a sapere di cosa fosse capace, ed era grazie a lui che Tommaso aveva imparato, per esempio, di essere in grado di sfruttare i campi elettromagnetici per contrastare la gravità.

Quando la prima piattaforma aveva attaccato la città Tommaso era furioso. Aveva passato ore a consolare una terrorizzata Raguel ed era tornato a casa imprecando contro l'autore dell'attacco.

“Come posso creare una casa sicura per la mia famiglia se accadono cose del genere?” Aveva esclamato, esasperato.

“Io un'idea ce l'avrei!” Aveva risposto Gioele, per poi fare il vago in maniera insopportabile finché non si era presentato due settimane dopo con quella che sembrava in tutto e per tutto una tuta da supereroe.

“Vuoi creare una casa sicura? Aiuta a rendere sicura la città!” Gli aveva detto.

Ovviamente Tommaso non ne aveva voluto sapere. Non fino al secondo attacco.

Al terzo si era trovato sballottato nel vano posteriore del furgone mentre Gioele gli urlava indicazioni su come indossare e utilizzare il ridicolo costume.

Sembrava una tuta che qualcuno avrebbe potuto utilizzare a carnevale, aveva i muscoli imbottiti, un cappuccio che copriva il grosso del viso, guanti e stivali. Il tutto cucito con un tessuto simile alla gomma che lo rendeva immune alle scariche elettriche dei due minuscoli generatori che aveva attaccato addosso, nascosti da una giacca di pelle rossa. Questi generavano un costante campo magnetico che gli permetteva di sollevarsi in aria fino a raggiungere le cime dei palazzi, di proteggersi e di spostare piccoli oggetti.

C'erano volute meno di due apparizioni del misterioso uomo volante perché il web impazzisse letteralmente.

I media lo avevano ribattezzato Tifone per il modo in cui la sua immagine appariva nelle foto che erano riusciti a fargli, distorte dai campi magnetici. Gioele adorava passare il suo tempo libero a fomentare discussioni sui forum e riferire a Tommaso i commenti più esilaranti mentre creava nuovi congegni che potevano essergli utili. Si definiva alternativamente il suo fan numero uno e il suo piccolo ingegnere tascabile, aveva installato un trasmettitore nel suo cellulare e puntualmente ogni volta che una delle piattaforme appariva sopra la città lo rintracciava per poi portarlo quanto più vicino possibile e permettergli di cambiarsi. Concordavano entrambi che tenere segreta la sua identità fosse la loro priorità numero uno e fino a quel momento ci stavano riuscendo alla perfezione.

Sollevandosi velocemente in cielo Tommaso puntò gli occhi sulla piattaforma rotante che si muoveva lentamente. Per sua fortuna quegli aggeggi erano elettronici, quindi una volta agganciato il campo elettromagnetico che emanavano piegarli al suo comando era più che semplice.

Magari non lo era stato la prima volta, quando aveva distrutto la facciata di un palazzo, ma ormai aveva capito come comportarsi.

Per prima cosa si portò all'altezza della piattaforma rotante. Quindi aspettò che si fermasse e che le canne dei fucili con cui era armata gli si puntassero addosso.

I fucili spararono con un fragore assordante, ma mancarono il bersaglio in quanto il potere di Tommaso stava già compromettendo il funzionamento della macchina.

Disabilitò tutto l'apparato che permetteva al macchinario di sparare, quindi si concentrò cercando il circuito che controllava il meccanismo di autodistruzione e compromise anche quello. Lentamente, uno dopo l'altro, cercò e distrusse tutti i circuiti della macchina, anche quelli di backup, lasciando attivo solo quello che la teneva in volo.

Per ultimo andò a compromettere anche quest'ultimo e la piattaforma iniziò a precipitare, ma Tommaso aveva lasciato attivi alcune fonti di energia appositamente. Agganciandosi al magnetismo rimasto prese il controllo della piattaforma facendola scendere lentamente verso terra, fino a che non la adagiò pacificamente al centro di una delle strade principali, per poi dileguarsi in mezzo alle acclamazioni generali, prima che qualche agente di polizia avesse tempo di pensare di fermarlo