Una ballerina di porcellana nel globo di vetro di un carillon.Dimmi, cosa fai quando il vetro che ti ha sempre protetta inizia a cedere?

Nevica, ma non so più se avviene fuori o dentro. Che importanza ha, in ogni caso?

Ci sono momenti in cui sembra che il mio mondo funzioni a carica di molla, a volte sembra che in qualsiasi momento io possa spezzarmi e sparire.

Une pirouette, une arabesque, un plié, un grand fouetté en tournant, une attitude.

Automatico, meccanico.Spontaneo, abile.

Frastornata, volteggio incessantemente, non mi accorgo di quello che sta per accadere.Mi fermo, sospiro. Mi tremano un po' le labbra.

Le crepe mi spaventano, sono ovunque.Squarci sulla porcellana, sul vetro. Su di me, dentro di me. Sanguinano.E se anch'io stessi per rompermi? Sanguinerei?

Cuore stanco e meccanico, smetterai di battere solo a fine canzone? Ottuso, caparbio, incosciente, perché tutto questo?La molla gira, carica la bambola nel globo di vetro. Trema un po' prima di partire, incerta, ferma da troppo tempo.

Volteggia, suona il violino, piange.Cosa c'è, bambola di porcellana? Anche tu senti il mio dolore?Melodia consumata dal tempo, imparata a memoria chissà da quanti prima di me, chissà quanti dopo di me. Cosa rimane di te, se non la candida perfezione immutabile? Se non lo stesso identico movimento ad ogni carico di molla?

Oh, fosse più semplice venirne fuori.Immobile lei, immobile io. Chi agirà per prima?Un pugno sul globo di vetro, il mio, il suo; chi darà il via a questa battaglia?Chi manderà in frantumi il vetro per prima?Chi andrà in frantumi per prima?

Ma in fin dei conti, c'è un motivo per mandare davvero in pezzi il vetro? Non sarebbe più facile andare in pezzi noi?Cosa siamo, se non fragile cristallo grezzo? E qual è il nostro scopo se nessuno ha intenzione di levigarci per farci risplendere? Tanto vale aspettare che il vetro, la protezione attorno a noi, si consumi e ceda.E quando succederà, cadrò. Ci sarà qualcuno lì, pronto a prendermi al volo? O cardò al suolo come ho sempre fatto?

Le lancette dell'orologio avanzano, mi tengono compagnia mentre anch'io avanzo verso la mia distruzione.Alla fine è quello che accade a tutti, ad un tratto della loro esistenza.Aspettano la fine.

Nessun segno di vita nella mia camera, a parte la ballerina che mi tiene compagnia.Nessuno mi cerca, non attendo nessuno.

La vita è così difficile quando sei intrappolata nel globo di vetro e dall'altro lato vedi la tua vita scorrere senza che tu possa davvero farci qualcosa.Quante volte ho sperato che qualcuno arrivasse, come nelle fiabe, e mi salvasse. O che mi facesse a pezzi, c'è per caso qualche differenza?

E' buio qui dentro. Dove, nella camera o dentro di me? Probabilmente in entrambe.

Poggio la ballerina e il suo perfetto mondo di vetro sul mobile accanto al letto. Ho deciso che smetterò di aspettare.

Il vetro attorno a me cede e io cado nel vuoto.Nessuno mi afferrerà poco prima di toccare il suolo.E' quasi divertente come aspettativa.

Ma diciamoci la verità, niente di tutto quello che è bello e splende esiste sul serio. Sono riflessi di speranze, schegge di vite che hanno sperato ottenendo nulla. Quindi tanto vale scegliere come mettere fine al proprio scempio.

Il vetro del carillon si frantuma e la bambola di porcellana anche. Si dissolvono nel buio.

Mentre precipito nel vuoto (dentro di me o fuori?) chiudo gli occhi, un sorriso amaro appare sulle mie labbra.

Alla fine tutte le cose belle scompaiono,

 

 no?