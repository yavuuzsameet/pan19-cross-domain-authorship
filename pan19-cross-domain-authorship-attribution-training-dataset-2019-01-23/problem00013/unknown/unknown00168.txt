né B?» «Senza dire né A né B? Comunque sì, mi faceva diventare matta anche lui, ma non quanto te. E con te non ci vado a letto, poi.» «Per quello si può sempre rimediare…» replicò con noncuranza Kieran, facendola sospirare: da quando si era ritrovata quella maledetta quinta di seno, il suo migliore amico – che poi rimaneva sempre il suo migliore amico – trovava ogni modo per buttare lì un invito a spassarsela con lui: «A proposito come stanno le mie bimbe? Stamattina non le ho salutate a dovere.» «Grazie al cielo.» sbuffò Rachel, gettandosi indietro una ciocca di capelli: «Comunque grazie a loro ho concluso due contratti: quelli a cui dovevo stipulare la polizza erano talmente ipnotizzati che non sanno neanche cos’hanno firmato.» «Che maiali!» «Parli proprio tu?» «Io almeno esplicito i miei interessi.» «Esplicito. Questa dove l’hai imparata?» «Tu non hai idea di quello che si può imparare gestendo una libreria, tesoro mio. Pensa che ieri ho finito quel bestseller di cui tutti parlano.» «Il porno?» «Quello!»  «Com’è che, fra tutti i libri che vendi, sei riuscito a farti interessare solo Cinquanta sfumature di grigio?» «Sarà stata la copertina, che ti devo dire.» «E certo.» «Vabbè. Quando torni a casa? Inizio ad avere fame.» «Metterti ai fornelli…» si fermò, socchiudendo gli occhi al ricordo di cosa aveva combinato Kieran l’ultima volta che gli aveva chiesto di cucinare: «No, aspetta. Preparati un panino, io devo passare dalla signora White per l’assicurazione del figlio e poi vengo a casa. Non fare niente. Solo un panino.» «Malfidata!» «Se, se.» «A dopo, allora. E salutami le bimbe!» «Certo.» Rachel buttò giù la comunicazione, scuotendo il capo e sperando che Kieran facesse ciò che gli aveva detto: non aveva voglia di trovare la casa in condizioni pietose, quando fosse tornata. Ma, con Kieran, tutto era possibile.

Titolo: Just be friendsPersonaggi: OC!Rachel Martinez, OC!Kieran SmithGenere: romantico, commedia, fluffRating: NC13Avvertimenti: longfic, original characterWordcount: 1.474 (Fidipù)Note: Rachel è una maniaca della perfezione, la sua vita segue un ordine preciso e tutto ha un suo ruolo e un suo posto.
Kieran vive alla giornata, senza farsi tanti problemi su ciò che avverrà il giorno successivo.
Rachel sogna di sposarsi, un giorno.
Kieran preferisce le avventure da una notte e via.
Sono opposti, eppure, sono inseparabili: sono amici fin dall'infanzia e, per una serie di motivi, si ritrovano a vivere assieme, dividendo un appartamento e cercando di far collimare i due stili di vita, senza immaginare che quella loro amicizia si trasformi in qualcos'altro.

 






 

 



Capitolo 1
«Sai, Ki.» sospirò Rachel, poggiando le buste della spesa e guardando il caos che l’uomo aveva fatto nella cucina: «Le persone, di solito, creano questo caos per preparare un pranzo di Natale, non per un semplice panino.»
«Sarò speciale anche in questo, che ti devo dire?»
La donna sospirò, guardandolo negli occhi: «Mi rammenti perché ti permetto di vivere con me?»
«Perché…» iniziò Kieran, curiosando fra le borse della spesa e tirando fuori una scatola di cereali: «Ti sentivi sola dopo che avevi mollato Noah, proprio in quel periodo erano avvenuti una serie di furti proprio qua e, dulcis in fundo, il proprietario del mio appartamento non mi aveva rinnovato il contratto.»  concluse, aprendo la scatola e infilandosi una generosa manata di cereali in bocca: «Poi, bisogna aggiungere, che ti faccio impazzire.»
«Giusto, come dimenticarsene? La mia sanità mentale sta andando al diavolo da quando viviamo assieme.»
«Veramente io dicevo con i miei massaggi serali, quelli che ti aiutano a sciogliere la tensione dalle spalle e ti rilassano così tanto che crolli come un ciocco, costringendomi a portarti a letto di peso.»
Rachel si batté le dita sulle labbra, sorridendo: «In effetti, è vero. Almeno per quello sei utile, Wolfang.»
«Quanto ti odio.» dichiarò il ragazzo, infilando la mano una seconda volta nella scatola e prendendo una generosa dose, infilandola tutta in bocca e biasciando a bocca aperta.
«Sai, Ki, saresti un bel ragazzo, peccato che i tuoi modi lascino davvero a desiderare.»
L’uomo alzò le spalle, mangiandosi con gusto: «Che si manffa pef ceffa?»
«Cosa?»
Un sospiro, poi Kieran deglutì la mandata di cereali: «Che si mangia per cena?» domandò, rimanendo poi a osservare l’amica che faceva spaziare lo sguardo sulla spesa completamente sparsa sul tavolo: «Pasta. Metto la pentola sul fuoco, poi sistemo tutto e poi…»
«Rake, non m’interessano tutti i passaggi, m’interessa mangiare.»
La ragazza aprì bocca, subito pronta a ribattere alla frase dell’amico, ma venne interrotta dallo squillo del telefono di casa: entrambi si voltarono verso l’apparecchio, osservandolo come se da un momento all’altro potesse esplodere, rimanendo entrambi fermi.
Poche persone chiamavano a quel numero,