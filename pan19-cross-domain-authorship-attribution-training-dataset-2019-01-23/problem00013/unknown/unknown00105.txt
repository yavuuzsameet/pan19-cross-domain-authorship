, obbediente a quell’ordine egoista che gli aveva rivolto solo qualche ora prima, come se... fosse l’unico a fidarsi ancora di lui, nonostante lui stesso non fosse più in grado di comprendersi.James era rimasto seduto sulla panca posta di fronte alla cascina, il volto fra le mani, immobile come una statua. A nulla erano servite le preghiere di Idaly, i suoi rimproveri, le sue minacce: se era quello il destino di un uomo che per tutta la sua vita aveva pensato di fare del bene, lo avrebbe accettato. Avrebbe accettato di farsi seppellire vivo dalla neve e dal gelo. Già stava perdendo la sensibilità delle dita dei piedi, quando una voce conosciuta e secca si impose sulle parole della gemella, ormai distanti. “Alzati.”Suo padre non si era mai rivolto a lui in questa maniera: aveva sempre avuto una parola gentile per tutti, una frase di conforto, un segno di pietà. James alzò solo gli occhi gonfi di pianto e guardò attonito la sua figura curva e d’un tratto severa. “Non ti biasimo per quello che hai fatto. Di certo, non penso che il tuo intento fosse quello di avvelenare la stessa creatura che ti ha messo al mondo. Almeno, non subito.” James soffocò un singulto. Si chiese dove avesse sbagliato, effettivamente, nelle preparazioni di tutti quegli intrugli e infusi che avrebbero dovuto riportarla alla normalità, e invece l’avevano trascinata nell’abisso dell’inferno. Si chiese quanto dolore avesse patito senza che lui se ne accorgesse, quanti sorrisi rassicuranti e falsi avesse dovuto usare per distogliere ogni dubbio. Pensò, con rammarico, che avesse solo voluto far credere che tutto andasse bene: e dentro stava morendo. Suo padre sospirò. Ci fu una pausa, e James provò a respirare. “Non... non merito questo.”“No, infatti. Non meriti la mia clemenza.”James vide alle sue spalle la sorella che, stringendo a sé i bambini, sussultava e sbarrava piano gli occhi. “Padre...”“Va tutto bene.” mormorò solo l’uomo, e d’un tratto James capì guardandolo che era fuori di sé: la sua calma lo spaventò tanto da farlo balzare in piedi a sua volta, rabbrividendo. “Padre... Non era mia intenzione arrecarti tutto questo dolore, lo sai...”“Lo so bene. Eppure, mio caro, hai ucciso tua madre.” rispose Robin, senza battere ciglio. Sembrava volesse semplicemente spiegare un concetto a un bambino, come se in realtà stesse facendo ciò che era giusto fare: per un attimo James si chiese se non fosse così. “Hai ucciso tua madre, mia moglie. E tu capirai che non posso tenere un assassino sotto il mio stesso tetto. Lo capisci, vero?”Idaly sussultò ancora, poi lasciò i bambini che li stavano guardando terrorizzati e si avvicinò ai due con passo fermo: “James non ha fatto proprio niente. Nostra madre era in condizioni critiche da molto tempo, temo anzi che non ce l’avrebbe fatta senza i suoi infusi.”Robin si voltò verso di lei: alla luce del sole nascente, le rughe del suo vecchio volto stanco erano ancora più visibili. “Idaly cara. Figlia mia, sei sempre stata così testarda, fin da piccola...” mormorò, come soprappensiero. Poi dopo un po’ si volse verso il figlio minore, come se non ci fosse mai stata alcuna interruzione. “Mi vedo costretto a cacciarti da casa. Sono tuo padre, ho il potere di farlo. Anzi, no, non lo sono più, giusto? Tu non sei più mio figlio.”James era rimasto in silenzio fino a quel momento, il respiro mozzato in gola, gli occhi sbarrati. “Allora... Chi sono... Chi sono io?” chiese, mentre deboli lacrime gli solcavano il viso pallido.“Io lo so chi sei.” disse pacato suo padre. “Mi è tutto molto chiaro. Sei tu, tu sei il Diavolo. Non è così? Fin dal momento in cui sei nato. Ma forse eri troppo debole per uccidere una creatura così pura come lo era mia moglie. E hai aspettato, per tutto questo tempo. Hai deciso di ucciderla al momento opportuno, quando il Don ha aperto gli occhi a tutti noi. Brav’uomo, il Don...”James avrebbe voluto urlare, asciugare le sue lacrime, chiudere gli occhi ai bambini. Non fece nulla di tutto questo. Si disse: “Ecco, è questa la mia fine.” e dopo aver alzato gli occhi su quelli sconvolti della gemella, proclamò: “È vero. Sono io il Diavolo.”, e confidò nella ragazza perché potesse capirlo... perché non lo odiasse. C’era stato un tempo in cui bastava uno sguardo perché intuissero i pensieri l’uno dell’altra: ma ormai era passato, completamente offuscato dalla lontananza e dalle incomprensioni. E James guardandola capì di averla persa, di averla immancabilmente persa per sempre.Non aveva più  una madre, né un padre, né una sorella. Solo il suo nome, e forse mai nessuno l’avrebbe più pronunciato per ricordarglielo. James quindi si voltò, ricacciò indietro le lacrime e a passo lento si addentrò nella foresta. 

Camminò, stretto nel suo cappotto rosso, per interminabili ore. Il freddo gli intorpidiva le dita