È la voce tagliente dell’altro che lo spinge in un moto di rabbia a premere le labbra contro le sue, forzandolo a dischiuderle e insinuando la lingua tra di esse, incredibilmente soddisfatto del mugolio di protesta che l’altro si lascia sfuggire direttamente nella sua bocca.

Il morso che l’altro gli riserva immediatamente dopo gli suggerisce quanto poco stia apprezzando la decisione che Nick nemmeno si ricorda di aver preso, ma questo non gli interessa minimamente perché quel bacio violento e non voluto è la sua rivincita per tutto quello che gli ha fatto passare in un singolo giorno, per quello che, se ne rende conto solo ora, invece dura già da tempo.

Si limita a premerlo ulteriormente contro la parete, le dita della mano destra a stingere con forza il colletto della sua camicia, la sinistra ancora appoggiata al muro, convinto com’è che l’altro lo morderà di nuovo nel tentativo di scacciarlo o al limite rimarrà immobile fino a quando Nick non si deciderà a scostarsi.

Quello che lo attende, invece, è un mugolio direttamente nella sua bocca, un mugolio che precede solo di un istante la perfetta sensazione della lingua di Nicolas che si scontra con la sua, un mugolio che lo manda letteralmente fuori di testa, costringendolo a concentrarsi sul tremendo calore che sembra avergli appena invaso il ventre.

Non ha mai provato niente di simile, niente di così esaltante come sentire le dita di Nicolas infilarsi tra i suoi capelli e spingerlo verso le sue labbra, come sentire il suo profumo inondargli i polmoni e il suo sapore riempirgli la bocca. Niente di più esaltante che rendersi conto che anche lui vuole tutto questo. Che forse il disprezzo non è poi così elevato. Che..

Crede perfino di aver mormorato il suo nome un paio di volte, quella sera, mentre Nicolas si premeva contro di lui con necessità. Crede perfino di aver sentito del rimorso nell’essersi scostato da lui dopo quel bacio durato una vita e nell’essere praticamente scappato via – rimorso, vergogna, odio verso se stesso, odio verso quel maledetto Corvonero, di nuovo rimorso. Crede perfino di averlo sognato, poi, una volta tornato in camera e riconquistato il sonno.

I successivi due giorni, nei quali si costringe a fare finta di nulla e ad ignorarlo come al solito, sono semplicemente un’agonia.

 

*

 

Tra due giorni saranno esattamente otto mesi che non ha sue notizie, otto mesi che non lo vede, che non lo sente parlare con quell’irritante e saccente tono di voce, otto mesi che non lo insulta, otto mesi che non sogghigna in sua direzione, otto mesi che non lo fa incazzare come al solito. Otto fottutissimi mesi passati senza sapere dove quel bastardo di un Corvonero sia sparito o, ancora meglio, perché sia sparito.

Lo insulterebbe, lo picchierebbe volentieri se solo sapesse dove andare a pescarlo, perché otto mesi sono un periodo di tempo fottutamente lungo, periodo di tempo senza di lui che Nick non aveva assolutamente messo in conto.

Ma in fondo – questo pensa con rabbia nell’afferrare un libro a caso dallo scaffale e buttarlo con malagrazia sul tavolo, attirando gli sguardi incuriositi dei pochi studenti presenti – lui non è certo degno di avere sue notizie.

Si sforza di convincersi che tutto quello che prova ora, tutto quello che da più di mezzo anno gli stringe il ventre in una morsa di ferro, quell’assurdo vuoto nello stomaco e la difficoltà a respirare siano dovuti ad una qualche fottutissima malattia rara: preferirebbe mille volte scoprirsi malato gravemente piuttosto che pensare davvero di essere ridotto in queste condizioni per colpa di Nicolas.

Cerca di convincersi per l’ennesima volta che l’unico motivo per cui questa cosa lo fa stare così tanto male è perché gli manca avere qualcuno di divertente con cui scambiare sfrecciatine: tutti gli altri sono così noiosi nella loro stupidità, così semplici da sopraffare psicologicamente. Troppo noiosi, troppo stupidi, troppo semplici.

Nicolas non è mai stato così: lui ha sempre rappresentato una sfida per Nick, qualcosa che divertiva entrambi, qualcosa che li ha sempre mantenuti ad un livello superiore. La verità è che Nicolas è sempre stato diverso da qualsiasi altra persona.

Ha cercato per tutto questo tempo un modo per avere sue notizie senza creare sospetti a nessuno ma l’unico tentativo attuato era stato un completo fallimento: fingere di voler sapere dove era finito quel pedante Corvonero aveva semplicemente causato un silenzio ostile tra gli amici di Nicolas.

D’altra parte non può certo rischiare di più, non con la possibilità che il resto dei Serpeverde sospetti qualcosa, non con la possibilità che perfino suo padre – il che lo inquieta decisamente molto di più – arrivi a sapere.. a sapere cosa, si chiede, visto e considerato che tra di loro non c’è mai stato nulla – e si rifiuta di pensare a quell’unico bacio come a qualcosa – e che evidentemente dopo otto mesi, otto fottutissimi mesi, Nicolas non tornerà.

Perché mai dovrebbe tornare da lui, poi?

 

*

 

Quando se lo ritrova davanti alla stazione di King’s Cross, esattamente un anno e tre mesi dopo averlo visto per l’ultima volta, Nick non può fare altro che bloccarsi sul posto e fissare lo sguardo su di lui – in un modo che è sicuro il resto del mondo avrà sicuramente notato.

Lo