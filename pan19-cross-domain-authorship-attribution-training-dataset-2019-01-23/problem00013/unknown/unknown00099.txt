quanto pesantemente): verde 1, verde 2, verde 3, viola 1, viola 2, viola 3, viola 4.
- La Roccia Diamantina mi è venuta in mente così, per caso, non c’è niente di fantascientifico dietro la sua creazione, spiacente di deludervi.
- Somewhere only we know è una dolce e malinconica canzone dei Keane (che non amo moltissimo, ma adoro questa canzone). Potete ascoltarla qui. Sinceramente però, per scrivere questa storia ho ascoltato più volte la cover dei Lifehouse, la trovo più “confidenziale”, qui.
- Perché ho così tante cose da dirvi su questa storia e sono soltanto alla prima parte?!

Era tarda mattinata, Justin era seduto ad un tavolo della caffetteria che dava sulla strada e guardava il cielo sopra i tetti grigi: era terso e sereno, si chiese se sul serio i suoi occhi fossero di quel colore – come gli aveva detto Derek – perché davvero mai lui li avrebbe definiti così. Era una strana coincidenza il fatto che lui pensasse che gli occhi di Derek fossero viola come il cielo notturno; abbozzò un sorriso.«Eccoci qui!» trillò Isabelle, sedendosi al suo fianco mentre Derek si sedeva di fronte a lui. La ragazza mise al centro del tavolo un vassoio con dei croissant, delle paste sfoglie ricoperte di zucchero a velo e tre grossi bicchieri di un succo d’arancia meno arancione dei suoi occhi – buffo. Le mani dei ragazzi affamati aggredirono al volo le paste mentre Isabelle, con estrema disinvoltura, tirava fuori dalla sua scollatura un piccolo block notes. «So dove e quando sarà il prossimo raduno» annunciò con aria cospiratoria, «e ho anche raccolto un paio di informazioni su chi sarà presente».Derek deglutì un grosso boccone e le fece un cenno con la mano. «Fa’ un po’ vedere?» Gli passò il blocchetto. «Non è stato facile» sospirò teatrale la ragazza, «ma mi sono lavorata per bene un paio di persone» si guardò le unghie.Justin stava portando alla bocca il bicchiere, si fermò a metà percorso. «Non voglio sapere come» borbottò. «Oh, credimi» si avvicinò al suo orecchio, «niente che non pagheresti per vedere almeno una volta nella vita».La voce di Derek s’intromise, strafottente. «Quindi niente che si possa scaricare illegalmente da internet, come un film porno?»Justin stava bevendo stavolta, gli andò di traverso; Isabelle gli diede un paio di pacche sulla schiena replicando a Derek. «Beh, almeno con me avresti la sicurezza che è tutto vero, cocco».«Disse quella che non ha mai finto un orgasmo in vita sua?» sorrise portando il bicchiere alla bocca. E meno male che stavolta Justin non stava bevendo. «Non è mica colpa mia, in questi casi» ribatté stizzita, «e comunque tuo fratello dovrebbe smetterla di urlare come Tarzan in quei momenti: mi deconcentra». Justin si passò le mani sul volto. «Se avete finito di discutere delle abitudini sessuali dei presenti e non, potremmo tornare sul raduno?»«Giusto» sospirò Derek, riaprendo il block notes. «Ad occhio e croce» ponderò, fissando le pagine e inclinando appena la testa di lato, «ci sono almeno due persone che potresti tranquillamente sfidare vincendo» picchiettò con l’indice un paio di nomi scritti. «Grazie a questi due potremmo incassare una discreta sommetta» fece un sorso di succo d’arancia. «Potresti cominciare a ripagarti delle spese per la costruzione della Black Wave» commentò Justin; il meccanico ghignò assottigliando lo sguardo.«Credi davvero che io abbia acquistato tutto?» Justin lo fissò negli occhi per qualche attimo.«No, mi sa che ti sono stati concessi dei grossi prestiti» in risposta l’altro sbatté il proprio bicchiere contro il suo, in un tacito brindisi e un’implicita conferma. Meccanico, figlio di terroristi e ladro. Sempre più pericolosamente interessante. «Comunque» Isabelle sorrise con una strana luce negli occhi e prendendo la tracolla che – sempre stranamente – aveva portato con sé, «io ho pensato di fare questi». Tirò fuori un sacchetto di carta stropicciato e lo svuotò sul tavolo.Justin fissò il contenuto alzando le sopracciglia così tanto da portarle all’attaccatura dei capelli.Erano un anello, un bracciale e un ciondolo abbastanza particolari: l’anello era in argento e aveva fissato sopra la fascetta una piccola placca rotonda con uno stemma inciso; il ciondolo era la singola placca che c’era sull’anello; il bracciale era una fascia larga di cuoio nero e rigido che si chiudeva con due bottoni a pressione posti all’estremità, al centro c’era la solita placca argentata con lo stemma.Lo stemma era uno squalo stilizzato circondato da onde simili a quelle della Black Wave. Justin si schiarì la voce. «Isabelle, vorresti essere più precisa? Cosa sono esattamente questi… cosi?»Lei indossò l’anello e gli ficcò il bracciale fra le mani. «Il nostro stemma, il nostro simbolo di riconoscimento: siamo un team, no?»«Un simbolo di riconoscimento per farci incastrare meglio dalla Polizia Stradale?» ribatté neutrale; Derek stava bevendo, soffocò una risata e poi gli diede il cinque, complimentandosi. «L’ho trovata una cosa carina da fare» replicò acidamente, afferrandogli bruscamente il