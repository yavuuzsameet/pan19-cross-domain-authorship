, era tornata al proprio computer; ancora non era sicura che Juliet l’avesse accettata nella loro vita. A volte sembrava interessata a quella nuova presenza, altre... semplicemente Rose aveva la sensazione di non trovarsi nemmeno nella stessa stanza.

Aveva sempre saputo che non sarebbe stato facile, ma in qualche modo aveva sperato che lo fosse. Era abituata a lottare per ottenere quello che voleva, ma non poteva affrontare una bambina di nemmeno tre anni – e non avrebbe vinto in ogni caso, Danielle aveva messo in chiaro fin da subito che sua figlia sarebbe sempre stata al primo posto. In realtà, non voleva nemmeno metterla in posizione di dover scegliere, si era innamorata di quella creatura non appena l’aveva vista, proprio come era successo con la madre.

La Rosa dei Venti. Era stata Danielle a darle quel soprannome, prima ancora che si conoscessero di persona, quando scriveva articoli per un giornale online. Non sapeva come era riuscita a farlo diventare virale, ma un giorno un giornalista le chiese: “Sa che la chiamano la Rosa dei Venti? Cosa ne pensa?”

Non aveva mai sentito prima quel nomignolo, e non capiva a cosa fosse dovuto, però sembrava che era stato molto apprezzato dai suoi fan e quindi decise di lasciar correre. Era curiosa, però, quindi si mise a indagare e riuscì a risalire ai suoi post. Scoprì una persona spiritosa, frizzante, innamorata del proprio lavoro che era riuscita a darle un ritratto di sé diverso dal solito. Non si era mai interessata di cosa dicevano i giornalisti di lei, eppure si trovò ad attendere con crescente palpitazione gli articoli di quella Slater_D – aveva pure messo il sito tra i preferiti.

Poi, un giorno, sul profilo dell’articolista apparve anche il link al suo sito privato, o poteva anche essere stato lì fin dall’inizio, Rose non se ne sarebbe stupita. Da lì in poi si era sentita un po’ una stalker – succedeva mai che una persona famosa si impuntasse su un giornalista? Era piuttosto sicura di no, però se avrebbe dovuto seguire sempre le regole non si sarebbe trovata dove si trovava. E poi, mica era colpa sua se Danielle Slater aveva un modo di esprimersi che la affascinava, sia con le parole che con i suoi disegni, no?

“Ehi, Rose.”

La ragazza alzò gli occhi scuri fino a incrociare quelli altrettanto marroni della sua compagna. “Faccio i pancake anche per te?”

“Sì, dai.”

Poteva vederla inarcare le sopracciglia anche se le dava le spalle per prendere il composto dal mobile. “Ancora con la storia che sei grassa?”

Rose arricciò le labbra e fece schioccare la lingua. “Sono ingrassata da quando viviamo assieme.”

“Sì, quanto, tre etti?” Danielle rise mentre metteva a riscaldare la padella, poi si bloccò e si voltò a guardarla. “Dovrei sentirmi offesa? Stai insinuando che io sono grassa?”

“Ma tu hai avuto una figlia, non conta”, spostò gli occhi su Juliet, intenta a scarabocchiare su dei fogli, poi aggiunse, interrompendo qualsiasi cosa volesse dire la donna: “E comunque, ho preso quasi un chilo e mezzo.”

 

***

 

Dopo averle letto la stessa fiaba per tre volte, Danielle era riuscita a far addormentare sua figlia. Le posò un ultimo bacio sulla fronte e lasciò la stanza, stanca ma felice. Tornò nel grande salotto che, con un tavolo luminoso in un angolo e uno normale appoggiato al muro e ricoperto della sua roba, era diventato praticamente il suo studio, con l’intenzione di mandare avanti il suo lavoro. Quel libro era il suo primo, vero progetto editoriale e ci stava mettendo tutta se stessa. La prima stesura era stata completata e ora aveva deciso di occuparsi delle illustrazioni prima di passare alla versione definitiva. Si stava rivelando una buona idea, specie da quando aveva iniziato a frequentare Rose. Il disegno le dava maggiore libertà della scrittura e avendo anche una bambina piccola, aveva bisogno di tutto il tempo libero disponibile per mandare avanti una relazione. Rose, poi, si era rivelata estremamente comprensibile e la supportava in tutto; mai si sarebbe immaginata un’evoluzione simile quando aveva iniziato a scrivere di lei e, poi, quando era riuscita a incontrarla.

Se l’era ritrova davanti, appena arrivata in salotto, sdraiata sul divano e gli occhi chiusi, una mano a toccare il pavimento. Si avvicinò e la scosse lievemente. “Ehi, Bell’Addormentata.”

Rose dischiuse gli occhi e la guardò perplessa. “Filippo, ti ricordavo diverso. E dov’è il mio bacio?”

Danielle sorrise, si chinò e posò le labbra sulle sua, cercando intanto la sua mano. “È meglio se vai a letto, ora.”

“Tu non vieni?”

“Volevo finire quell’illustrazione.”

Rose arricciò le labbra, poi si sistemò meglio sul divano. “Okay, ti aspetto.”

“Non è il caso, domani non devi andare ad allenarti?”

Un’altra espressione buffa passò sul volto della sua amata prima che scuotesse la testa in senso di diniego. “Sto qui.”

“Va bene”, si diresse al tavolo e preparò i colori che le servivano, “allora devi dirmi a cosa stavi pensando stasera. Sei stata troppo immersa nel tuo mondo.”

“A come è assurda la vita