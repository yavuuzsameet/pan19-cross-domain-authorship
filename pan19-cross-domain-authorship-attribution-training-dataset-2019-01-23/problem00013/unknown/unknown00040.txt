Tu!» sibilò la carta, incrociando la scimitarra con la spada e provando a respingerlo. «Etienne, bastardo! Lurido, schifoso… traditore! Come osi tu interrompere sempre il cammino di noi carte?! Tu ci hai tradito tutti quanti, sporco figlio di puttana! Pensi solo a proteggere quella mammoletta del tuo Red Jester!» sferrò un colpo più forte e più deciso che andò a segno sul fianco di Etienne, che gemette di dolore ed indietreggiò.
La vista del sangue di Etienne e quella marea di ingiurie diedero paradossalmente ad Alex la spinta a rimettersi definitivamente in sesto: digrignò i denti, strinse forte il Bastone con entrambe le mani, lo girò e lo puntò a terra, provocando un forte vento che, partendo da lui, investì il Quattro di Cuori facendolo cadere a terra in scivolata. Lo guardò furioso, la carta invece lo schernì di nuovo.
«Che c’è? Ti ho pestato la coda?»
«Non osare insultare il mio Assistente davanti a me!» tuonò.
Da semisdraiato a terra, Etienne alzò debolmente una mano per obiettare. «Master, veramente ha anche insultato te…»
«Taci!» l’ammonì su di giri; si rivolse alla carta. «Sono Alexandre Rouges, ultimo della nobile stirpe degli stregoni Rouges, Custode delle Carte dei Cuori, Capostipite della Confraternita della Spina e attuale Red Jester… e tu, sì, proprio tu» l’indicò, «mi hai fatto veramente incazzare!»
La carta si rialzò da terra e gli fece un inchino con espressione irriverente. «Sono pronto ad accogliere la tua sfida!» e saltò su arrampicandosi sull’albero maestro.
«Alexandre, stai attento!» lo pregò Etienne.
«Ti ho detto di tacere!» sibilò ancora arrabbiato, e infilò una mano nella tasca dei jeans. Aveva le Carte dei Cuori con sé.
Le schierò davanti a sé con espressione decisa, ne indicò una. «Cinque di Cuori, tu che hai mosso l’Acqua, concedimi il tuo potere su di lei!» una luce azzurra partì dalla carta e colpì il Bastone.
«Alexandre, che vuoi fare?» si preoccupò Etienne, vista la quantità d’acqua che li circondava.
Fece un sorriso furbo. «Distruggere il mezzo con cui si cerca di fuggire da se stessi seguendo il vento. Sta a vedere!» roteò il Bastone, lo puntò a terra e si concentrò.
Non pensava che avrebbe mai fatto una cosa simile, era qualcosa di pazzesco, ma Nina non faceva altro che ripetergli quanto loro due fossero forti, quindi qualcosa voleva pur dire, no?
Si concentrò sull’acqua, chiuse gli occhi e l’immaginò, focalizzò cosa ci fosse sotto la superficie del mare, fissò la sua mente sulle bollicine di ossigeno, su ogni molecola dell’acqua, fino all’ultimo atomo. Catturò l’atomo concentrandosi su di esso con forza e poi lo spinse a muoversi.
Con il potere della telecinesi, fece sollevare dal mare un lungo fascio d’acqua, lo congelò col potere del Cinque e lo usò come pedana mobile per salire su verso il pirata. Con la telecinesi muoveva l’acqua, che continuava ad affiorare ed alimentare il fascio facendolo muovere, con la magia continuava a congelarla.
«Speri di battermi con questo trucchetto?» gli disse sprezzante la carta, provando a respingere il suo affondo con il Bastone con la scimitarra. «Hai bisogno di qualcuno che segua i tuoi ordini, per affrontare una carta?» fece cenno a come lo stesse seguendo l’Acqua, sparò più volte al ghiaccio per rompere la pedana, ma questa si riparò subito da sola.
«Guarda che stai facendo tutto tu» gli sorrise furbo, «ma forse sei troppo pieno di te, per rendertene conto…»
«Cosa stai cianciando?!» s’indispettì.
«Prova un po’ a guardarti intorno…» e lui lo fece. S’irrigidì andando nel panico.
Provando a scappare da Alex, che l’inseguiva col ghiaccio mobile, aveva fatto in modo che man mano la nave stessa finisse con l’essere avvolta a spirale dal fascio ghiacciato. La nave, adesso, stava scricchiolando.
Furioso e disperato, il Quattro gli puntò la pistola contro. «Non finisce qui!»
«Io dico di sì!» Etienne, appena guarito grazie ai suoi poteri, si era arrampicato velocemente sul ghiaccio fino a sorprendere il Quattro di spalle; gli puntò la spada alla gola.
Alex schierò di nuovo le carte, stavolta richiamò il Sei. «Dammi uno dei tuoi specchi!» ordinò; uno specchio dalla cornice d’ottone di antica foggia si materializzò nella sua mano, Alex lo girò piano verso la carta. «Puoi cambiare direzione quanto vuoi, nei modi più bruschi, folli e improbabili possibili, ma se prima non cambi te stesso e affronti i tuoi demoni interiori… sarai sempre questo ed eternamente insoddisfatto». Voltò completamente lo specchio verso il pirata, che si ritrovò costretto a fissare il suo riflesso: urlò terrorizzato alla vista del suo volto deformato.
Il ghiaccio si strinse ulteriormente intorno alla nave, che esplose di colpo cedendo alla morsa. Nella caduta vertiginosa dall’alto, Alex fece appena in tempo ad afferrare una mano di Etienne e con l’altra la carta che aveva preso forma.Quattro di Cuori.




A Battle Ring scomparso, si