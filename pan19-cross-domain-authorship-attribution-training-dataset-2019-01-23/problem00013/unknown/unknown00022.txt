mai visto un vampiro in Parlamento e temo che non ne vedrò mai uno visto che le sedute di solito si tengono di giorno.Dovrò farmene una ragione e continuare a mangiare quello che capita.Però già mi immagino le etichette: Sangue DOP, Sangue Light a basso contenuto di zuccheri, Sangue aromatizzato al rosmarino, etc...Sarebbe una figata no?Forse dovrei fare il pubblicitario, però temo che non avrei molti clienti, di vampiri in giro ce ne sono pochini e quelli che ci sono badano bene a non farsi notare troppo.Non è vero che solo il paletto di legno di frassino può ucciderci, potrei elencare almeno un centinaio di altri modi per farmi diventare polvere, ma poi mi prendereste per paranoico e in ogni caso non vorrei darvi strane idee.In ogni caso, se una folla di umani vuole far fuori un vampiro, nel novanta per cento dei casi il povero succhiasangue finisce male, per questo preferiamo restare nell'ombra.Non è tanto giusto se ci pensate: voi mangiate mucche, maiali, polli e ogni sorta di animali, eppure non ho mai letto sul giornale la notizia di un essere umano impalettato da una gallina.Anche noi abbiamo bisogno di mangiare e voi siete il nostro cibo, che male c'è?In ogni caso stasera non posso andare di nuovo a "fare la spesa" in ospedale: se sparissero troppe sacche di sangue, qualcuno potrebbe insospettirsi.Devo per forza andare a caccia, anche se non mi va per niente.Mi avvolgo nella sciarpona di lana che mi sono fatto da solo (sì, mi piace lavorare a maglia, e allora?), poi mi infilo gli stivali di gomma foderati di pelliccia, la giacca imbottita direttamente sopra la tuta sformata che indosso per stare in casa e, per completare il mio abbigliamento, mi infagotto in un enorme impermeabile di gomma gialla con cappuccio.Inutile che fate quelle facce, quella del vampiro sempre perfetto ed elegante è un altro mito da sfatare. Non posso mica andare a caccia sotto questo diluvio in frac e mantello e portarmi dietro un ombrello sarebbe molto scomodo, quindi vi dovete accontentare dell'impermeabile giallo.Lo so, lo so, non è il colore più ideale per nascondersi nell'ombra, ma della mia taglia c'era solo questo e comunque solo un perfetto deficiente andrebbe in giro con questo temporale, figuriamoci se uno tanto cretino da uscire in una notte del genere potrebbe insospettirsi per un ciccione con un impermeabile color pulcino.Sì, ho detto ciccione. Sorpresi?Vi aspettavate il vampiro fighissimo dal fisico palestrato, gli occhi ipnotici, i capelli folti e boccoluti e la pelle marmorea, giusto?E invece no, vi beccate me: un vampiro panzone, mezzo calvo, piuttosto flaccido (sono pigro, ve l'ho già detto), con le occhiaie e la pelle color pesce lesso.Delusi? Non dovete prendervela con me, ma con gli scrittori che vi hanno fregato per tutti questi anni per vendere più copie sfruttando i vostri ormoni impazziti.Non è che possa biasimarli, non lo comprerei nemmeno io un libro su di me. Devo ammettere che in fondo sulle mogli di Dracula un pensierino ce lo farei pure io...Però è colpa degli scrittori se le mie cacce notturne sono diventate ancora più sgradevoli, se possibile.Mettiamo le cose in chiaro: del sesso non me ne può importare di meno.Quando muori e diventi un vampiro non trovi la pace eterna, ma la pace dei sensi sì e le donne, vampire e non, diventano solo una seccatura (tranne le mogli di Dracula, ok lo ammetto).Un tempo almeno, le mie vittime femminili avevano il buon senso di svenire, così potevo mangiare in pace.Se ora mi azzardo ad aggredire una donna in un vicolo, possono avvenire tre cose, tutte ugualmente spiacevoli.

Situazione A:

La tipa mi vede e, invece di mettersi a gridare, mi salta addosso strappandosi i vestiti e cercando di sedurmi solo perché sono un vampiro e lei ha letto su decine di romanzi che i vampiri sono creature seducenti e amanti favolosi.Anche se cerco di farle notare che in realtà sono un panzone un po' schifoso, la tipa non demorde, convinta che devo avere una "virilità possente e svettante" solo perché sono un non morto.La verità è che ce l'ho piccolo, sempre stato così, anche in vita, solo che ora non me ne frega niente.Però anche se glielo dico non ci credono e va a finire che sono io a dover scappare per non essere violentato.Una volta una tizia mi ha lanciato dietro le mutande mentre fuggivo...Non era un bello spettacolo ve lo assicuro, lei era anche più flaccida di me.Bah.Maledetti scrittori.

Situazione B:

Esco dall'ombra a zanne sguainate e la tipa non si spaventa e mi guarda con un'aria di superiorità che mi blocca totalmente, poi lei dice: "Tu non esisti."Lo dice con tanta sicurezza che per un attimo quasi ci credo.A questo punto di solito mi giro e me ne vado, ormai ho imparato che è la cosa migliore.Le prime volte ho commesso l'errore di insistere a volerla aggredire e allora la donna comincia a parlare e parlare per ore, per dimostrarmi filosoficamente che io non posso esistere, elencando minuziosamente tutte