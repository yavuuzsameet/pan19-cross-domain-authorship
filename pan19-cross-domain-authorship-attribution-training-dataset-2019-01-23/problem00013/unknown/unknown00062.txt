conoscerlo, ma, in soldoni: lui vedovo e comandante della Marina Imperiale Austriaca, lei baby sitter dei suoi sette figli, l’altra baronessa dei miei stivali vuole sposare lui e mandare i figli in collegio. Poi vissero tutti felici & contenti, amen.

 

Si rimbeccarono per un bel po’ in tedesco prima che Steph mi indicasse con un cenno del capo, fissandomi incuriosita e sorridendo.- Steph, lei è la mia vicina di casa e la baby sitter di Mickey, Clara. Clara, lei è… Stephanie. – Steph si alzò dal letto e corse da me scalza, non era poi così tanto più alta di me, e pensai fosse quasi coetanea di Alex.- Che bello! Finalmente ti conosco! Mickey mi ha parlato tantissimo di te al telefono! – mi disse stringendomi le mani, con un pesante accento straniero.- Sono contenta anch’io di conoscerti. – affermai sempre più confusa.- Dove sono gli altri tuoi compagni? – le chiese Alex bruscamente.- Mi hanno portata qui col nostro furgone e poi sono tornati fuori città, ripasseranno fra una settimana. – Alex assentì.- Mickey sarà felice di vederti. – - Non gli hai detto che stavo per venire a trovarvi? –- Hai mai detto quando saresti venuta di preciso? – incalzò severamente. Lei annuì sicura.- Ti ho detto “prima della primavera”. – - Non è una data. – - Per me sì. – assentì decisa. Alex alzò gli occhi e andò alla ricerca di un medico, per saperne di più sulle sue condizioni. Restammo da sole.- Cosa ti è successo? – le chiesi per provare a non restare in silenzio. Lei si grattò la testa.- Era da un po’ che non riuscivamo a raccattare abbastanza soldi per il cibo, gli altri sapevano che ci tenevo ad arrivare qui presto, così abbiamo investito di più in benzina. Peccato che poi io mi sia sentita male e sia svenuta sulla strada! – rise di se stessa.Steph non aveva un buon odore, e dalla prima descrizione striminzita della sua vita e dal suo aspetto intuii che facesse parte di un gruppo di giovani vagabondi. Come anche Alex, aveva le braccia piene di tatuaggi e anche un piercing al naso.- Mickey è a casa? – domandò ad Alex quando rientrò.- No, tornerà fra un paio di ore. – - Allora avrò il tempo di farmi una doccia. – replicò sorridendo.Steph si sedette sui sedili posteriori, e dal Pronto Soccorso fino a casa non fece altro che raccontare annedoti su quello che era successo negli ultimi sei mesi a lei e al suo gruppetto. Dovevano essere circa cinque persone, a quanto pare di nazionalità diversa - scoprii dopo che ciò li aveva aiutati ad imparare a parlare molte lingue - e ogni tanto saltava fuori il nome di qualcuno su cui Alex voleva sapere di più, perché lo conosceva, dicendo a Steph di salutarlo da parte sua se mai l’avesse rivisto.Non so se mi girò di più la testa nell’ascoltare tutte le cose tremendamente spericolate e illegali che raccontò di aver fatto Steph o il capire improvvisamente da dove venisse parte del look di Alex: era stato anche lui un punk-a-bestia, o qualsiasi tipo di vagabondi potessero essere Steph e la sua combriccola.Una volta a casa li salutai lasciandoli rispettosamente da soli, anche perché avvertivo l’impellente necessità di sdraiarmi a letto a rimuginare tutte le prospettive più negative possibili.Un paio d’ore prima di cena, Mickey mi chiamò dal telefono di casa per invitarmi a mangiare da loro, “perché c’è Steph e non puoi non conoscerla!”; ovviamente il fatto che io preferissi non conoscerla era fuori discussione.Sospirando mi preparai per una cena in cui credevo fermamente sarei stata di troppo: loro erano una famiglia, io un’ospite, anche se gradito.Il fatto che Mickey chiamasse Steph per nome e non “mamma” mi bloccò dal porre domande, costringendomi a tenere le mie teorie segrete, per il momento.Mickey mi aprì la porta più contento che mai, trascinandomi per la manica fino al divano, dov’era seduta Steph. Lei si era lavata e pettinata con cura, indossava dei vestiti puliti di Alex.- Sì, sì! – rise Steph. – Ti ho detto che ci siamo già conosciute! – - Non è bellissima? – le domandò Mickey sorridendo.Quella domanda fu un colpo al cuore: rimasi a bocca aperta e penso di essere anche impallidita, e per molteplici motivi.Prima di tutto perché Mickey stava chiedendo ad una donna che, molto probabilmente, non sapeva essere sua madre se la ragazza che l’accudiva al posto suo fosse bellissima: una cosa simile credo farebbe male a qualsiasi madre; secondo perché nessuno, uomo, donna o bambino, mi aveva mai detto di essere bellissima; terzo: perché lo stava urlando; quarto: ciò mi riportava alla mente quando Alex mi aveva detto che suo figlio era cotto di me; cinque: mi sentii gli occhi di Alex addosso come non mai.Inaspettatamente, però, Steph mi guardò negli occhi sorridendo.- Sì, lo penso anch’io. – e la sua sincerità quasi mi devastò.Finsi di voler andare assolutamente ad aiutare Alex ai fornelli.Con Alex parlammo solo di cibo e di come cucinassimo in modo