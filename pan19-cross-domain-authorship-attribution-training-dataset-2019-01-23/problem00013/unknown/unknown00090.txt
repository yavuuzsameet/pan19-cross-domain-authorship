dentro l’appartamento. Sotto la luce della cucina, lo scartai scoprendo che si trattava di una sciarpa gialla a righe nere. Una sciarpa di Tassorosso con tanto di stemma della Casa di Hogwarts. Harry Potter colpiva ancora.
«So che probabilmente non l’indosserai mai, sembreresti un’ape!» commentò sorridendo, mentre io fissavo la sciarpa, basito. «Ma so anche che ti avrebbe fatto indubbiamente piacere averne una!» Ed era vero.
«Non ti ho mai detto a quale Casa di Hogwarts penso di appartenere» mormorai.
«L’ho intuito» ammise, con una certa soddisfazione.
Fissai la sciarpa mordendomi un labbro.
Eravamo nel mio appartamento.
Eravamo da soli nel mio appartamento.
Lui era stato a dir poco meraviglioso.
Lui in quel momento era bellissimo.Dio mio Santissimo! Avrei voluto prenderlo, sbatterlo contro il letto, spogliarlo, mettergli le mani addosso e farlo mio fino a fargli dimenticare qualsiasi altro ragazzo al mondo, ma… porca miseria aveva solo diciassette anni! Diciassette!
Inspirai a fondo per tentare di rilassarmi, con scarso successo, mi schiarii la voce e provai a ringraziarlo in modo decente, purché a debita distanza – o gli avrei stretto il mento con una mano per baciarlo sulla bocca con forza.Perché dovevo pure avere così tanto alcol in corpo, in quel momento?
«Grazie, Ben. Sei stato un tesoro» e lo pensavo davvero.
«Ti senti in debito con me, adesso?» mi domandò, sorridendo ancora più apertamente.
Sbarrai gli occhi.
«Eh?» Bastardo!
«Dato che non puoi ricambiare il mio regalo, ti senti in debito con me?»
Mi aveva fregato.
Scrollai la testa mordendomi un labbro e mugolando imprecazioni. Lui rideva.
«Cosa vuoi come regalo, Ben?» mi rassegnai.
«Su che lo sai!» incalzò. Sospirai.
«Vuoi uscire con me, Ben?»
«Sì!» annuì, con gli occhi che gli brillavano.
Stavo per allungare una mano per poggiarla sulla sua guancia e abbassarmi appena per baciarlo fino a lasciarlo senza fiato, fino a farlo indietreggiare verso il frigo, fino a bloccargli i polsi per spingerlo a supplicarmi con gli occhi e… altre cose ancora che non avrei dovuto nemmeno pensare di fare ad un ragazzino.
Fortunatamente, lui scappò via, forse temeva che ci avrei ripensato.
«Andremo a vedere lo stesso film che ho visto io oggi! Vedrai, ti piacerà: è bellissimo!» disse, andando verso la porta. «Ti chiamo domani per dirti quando!»
La porta si chiuse alle sue spalle, io restai in cucina col naso contro la sciarpa. Lì non c’era il suo profumo, ne ero certo, eppure mi sembrò di sentirlo.
Mi stava rendendo pazzo.
Era il “mio” Ben.

 

«Ma i tuoi non ti dicono niente?» gli chiesi, appena salì in macchina.
«Eh?»
«Non si preoccupano vedendo che stai uscendo con un ragazzo patentato, quindi più grande di te?» Lui scrollò le spalle.
«Mi hai fatto lo squillo al cellulare e io sono sceso, non hai neanche citofonato. Mica ti hanno visto, mica gliel’ho detto che uscivo con te». Mi sbattei la mano sulla fronte.
La sua compagnia era una cosa che non mi stancava mai, tant’è che alla fine non feci nemmeno caso al fatto che, per la prima volta, eravamo in giro da soli di sera.
Per me tutti gli altri ragazzini potevano fare quello che volevano, ma il fatto che i genitori di Ben lo volessero a casa prima dell’una di notte il sabato sera e prima di mezzanotte gli altri giorni, mi rincuorava, checché lui ne pensasse.
Fosse stato per me, Ben non avrebbe nemmeno dovuto bere una birra. Cioè, io alla sua età già bevevo e fumavo, vero, ma non ero Ben.
Io non formulavo più pensieri coerenti da un bel po’, ormai.
Uscimmo dal cinema alle 20,30 circa, mi divertii molto.
«Andiamo a mangiare qualcosa?» proposi.
«Non ho molta fame. Tu?»
«Nemmeno. Facciamo un giretto».
Peccato che appena salito in macchina realizzai. “E ora dove lo porto?!”
«Dove andiamo, Dan?» Appunto.
Lo guardai sistemare la mia autoradio, che non so per quale motivo gli avevo dato appena salito, sicuro – sempre per chissà quale motivo – che lui l’aspettava, che lui l’avrebbe sistemata e che lui… sembrava esserci nato dentro la mia auto.
«Eh… in giro» risposi vago, deglutendo.
Accompagnati da un programma radiofonico serale, inframmezzato da jingle natalizi, andammo a zonzo per la città parlando delle spese pazze che faceva la gente.
«Tu quando l’hai scoperto di essere omosessuale?»
Ad esser sinceri mi aspettavo che prima o poi mi avrebbe fatto quella domanda, se non altro perché immaginavo che alla sua età ne avesse incontrati pochi di altri omosessuali e gli facesse piacere poterne parlare.
«E tu come fai a dire che sono gay?» ribattei, sorridendo beffardo con gli occhi puntati sulla strada.
«Dai, non prendermi in giro tu, stavolta!» rise lui.
«Non ti sto prendendo in giro. Non sono gay». Lo sentii tacere, e il mio sorriso sardonico si allargò. «Mi