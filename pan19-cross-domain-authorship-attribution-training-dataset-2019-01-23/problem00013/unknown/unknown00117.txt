che Elian possa essere la persona che cerchi?""A te piace, me ne parlavi tutte le volte che facevi visita a Ravenmoore. Sembra molto più interessato alla sua gente che alla sua posizione e ha coraggio, non si è fatto problemi a rispondermi per le rime, prima, anche se era al re che stava parlando. E poi è carino da morire! Mi dispiace davvero molto per te, fratellino, ma sarò io il primo ad averlo. Ma ti prometto che potrai assaggiarlo presto, se le cose andranno bene come spero."

Quando la guardia era andato a prenderlo, Elian non sapeva cosa aspettarsi. O meglio, lo sapeva, ma quello che era successo non si avvicinava nemmeno lontanamente a quello che aveva immaginato.Pensava che il re lo avrebbe condannato a morte come suo padre, ma era chiaro che si era completamente sbagliato. Era stato condotto in un bellissimo appartamento, in un'ala del castello che non conosceva, il cui arredo probabilmente valeva più di tutte le sue confiscate proprietà messe insieme.La guardia lo aveva lasciato lì ed Elian aveva atteso fermo e in piedi per un po'. Poi, non vedendo arrivare nessuno, aveva esplorato quelle lussuose stanze. Il salotto in cui lo aveva lasciato la guardia era molto ampio e aveva una porta a vetri che dava su un giardino che in primavera doveva essere un tripudio di fiori colorati; nella camera da letto c'era un baldacchino enorme che avrebbe potuto ospitare ben più di un paio di persone; la stanza da bagno era fornita di tutte le comodità, comprese l'acqua corrente e una vasca talmente grande che avrebbe potuto perfino nuotarci se avesse voluto.Era tornato in salotto da qualche minuto quando la porta che portava dal vestibolo al salotto si aprì e il re in persona fece il suo ingresso nella stanza. Elian si affrettò a inginocchiarsi, ma lui lo prese per le spalle e lo fece alzare di nuovo in piedi. "Ho dato ordini affinché Ravenmoore e la sua gente abbiano tutto ciò di cui hanno bisogno" furono le prime parole che disse.Elian lo fissò incredulo. Tutto si sarebbe aspettato, tranne quello."Io... Io non so come ringraziarvi.""Oh, sono certo che troveremo un modo" gli assicurò il sovrano.Il modo in cui i suoi occhi percorsero tutto il suo corpo diede i brividi a Elian. Poteva anche essere un campagnolo con poca esperienza del mondo, ma riconosceva uno sguardo lascivo quando lo vedeva, aveva fatto esperienza con gli amici di suo padre."Vostra Maestà non vorrà certo...""È esattamente ciò che voglio, invece" lo interruppe Aaron. "Ma non ora. È chiaro che non sei ancora pronto e non voglio certo spaventarti né tantomeno forzarti, ma ti assicuro che accadrà molto presto.""Io pensavo che sarei potuto tornare a Ravenmoore e...""On no, piccolo. Tu resterai qui, a mia completa disposizione."

I giorni successivi non furono semplici. Il re lo raggiungeva spesso nelle sue stanze, lo corteggiava e tentava di sedurlo a ogni occasione. Resistere, per Elian, si faceva sempre più difficile, e non solo perché re Aaron poteva essere molto piacevole, quando voleva, ma anche perché il suo viso e la sua voce erano terribilmente simili a quelli del principe Connor. Ed erano anni che Elian sognava che fosse proprio lui a corteggiarlo a quel modo.Quella sera il re lo aveva raggiunto per cena e lo aveva spinto a bere più del dovuto. L'alcool sciolse ogni sua residua resistenza e per il sovrano non fu difficile condurlo in camera da letto, spogliarlo e spingerlo sotto le lenzuola, per poi raggiungerlo altrettanto nudo.Quello che l'alcool non fece fu aiutarlo a dimenticare quello che era successo. La mattina dopo ricordava ogni più piccolo particolare della serata precedente, e il fatto che gli fosse piaciuto così tanto quello che il re gli aveva fatto lo riempiva di imbarazzo.Come se non bastasse, prima di uscire dalla sua stanza il re lo aveva avvisato che sarebbe tornato nel pomeriggio e che nel frattempo avrebbe fatto bene a riposarsi, perché poi ci avrebbe pensato lui a farlo stancare di nuovo.Elian aveva passato ore intere a rimuginare sulla sua situazione e a camminare in tondo nel salottino dei suoi appartamenti. Da quando era arrivato lì, infatti, gli era stato proibito lasciare quelle stanze, cerano perfino delle guardie nel corridoio che montavano la guardia. L'unica eccezione era costituita dal giardino, che aveva visitato in un paio di occasioni. Purtroppo era pieno inverno e le temperature non lo invogliavano particolarmente a passare il suo tempo all'esterno. Ravenmoore si trovava nell'estremo est del regno, dove le temperature erano più alte, ed Elian aveva scoperto che il freddo non era poi così piacevole.Però era curioso di vedere la neve. Ne aveva sentito parlare, naturalmente, ma non l'aveva mai vista perché a est non nevicava mai. Perciò, quando vide i primi fiocchi bianchi cadere dal cielo, mise da parte la sua avversione per il freddo e uscì in giardino. Rimase lì a guardare quella meraviglia bianca con un misto di gioia e stupore, si tolse perfino i guanti per riuscire a sentire che consistenza aveva.Rimase lì, a vedere il giardino diventare tutto bianco. Non seppe nemmeno per quanto tempo restò fuori, ma quello era uno spettacolo troppo bello per poterselo perdere