legno cigno e, più in basso, ci sono gli approdi delle navi.” Uisge guardò la sua pipa, ormai spenta, e sospirò. Vuotò il fornellino con attenzione, tornando a riempirlo con il tabacco che portava in una piccola sacca di cuoio dentro la giacca di stoffa spessa, in una delle decine di tasche interne. Sfregò il fiammifero sulla suola dello stivale e poi aspirò, accendendo il nuovo tabacco con espressione soddisfatta. “Direi che vi ho detto abbastanza per ora, sono stanca. Come mi è stato fatto notare non ho più un’età verde e fiorente.” Alzandosi con la pipa tra le dita, uscì dal locale di sottocoperta, affiancata dal cambusiere.
Gort sospirò, presto avrebbe visto anche lui la città-porto, molto presto.

 

***********

 

Il chiassoso vociare della strada del mercato era la musica che accompagnava i due, carichi di ceste piene di stoffe e ritagli, verso la piccola bottega dove li aspettavano per la consegna della merce.
Nonostante fosse appena metà mattina fuori dalla taverna accanto alla piccola bottega c’era già il solito campanello di nullafacenti, più o meno sobri, che si divertivano a infastidire i passanti. Alcuni non si limitavano a quello, a dire il vero, ma Ur non aveva nulla che potesse interessare loro, la ragazza era povera esattamente quanto loro. Aveva una sola ricchezza, ed era immensa, ma non era riscattabile, vendibile o rubabile. Era il ragazzo che l’accompagnava. Alto, dalla lunga chioma rossa fiammante, era riconoscibile da chiunque come uno dei mostri. I figli degli elfi, quelli nati umani, i maschi. Uno dei pochi che sopravvivevano all’adolescenza, marchiati dal dono che ereditavano con occhi impossibili, di colori diversi, spaventosi.
“Perché non lo riscatti alla gilda dei mercanti, Ur?” La voce della moglie del bottegaio a cui stavano facendo la consegna attirò la sua attenzione. Represse un moto di stizza, Ruis era accanto a loro, eppure parlavano come se non ci fosse. Ma fino a pochi anni prima, quando i suoi occhi erano ancora normali, era trattato come un essere umano.
“Un giorno avrò una nave mia, come l’aveva mia madre, e lui mi servirà.” Stessa risposta di sempre, sia vera, sia falsa. Lanciò un’occhiata al ragazzo, indifferente, come se non stessero parlando di lui, le ceste tra le braccia. “Sarò il Capitano più famoso, la mia nave la più veloce e sicura, potrò chiedere qualunque cifra e non potrò farlo senza di lui a bordo!”
“Ma è solo un ferro, Ur! Non sa domare le tempeste!”
“Di quelli ce ne saranno cinque in tutto, sono tutti al servizio dei più ricchi tra i mercanti nobili e quasi nessuno può permettersi quello che chiedono. Quindi anche un ferro va più che bene, no?” La donna sospirò, controllando la merce e annuendo, c’era tutto. La ragazza scosse i corti riccioli biondi, per passarsi poi il fazzoletto sulla fonte bagnata di sudore. La camicia dalle ampie maniche un tempo era stata di ottima fattura, della madre. Gran donna, pensò la sarta.
“Tua madre non vorrebbe saperti in giro a lavorare come fattorina, correndo per le vie della città con la sola compagnia di uno di quei mostri, Ur…”
“Mia madre lo ha cresciuto come un figlio, Leiha. Fino a tre anni fa lo consideravate tutti come un ragazzino simpatico. È sempre lui.” Calma, la voce era decisa con però un punto di dolore in essa. Ruis era sempre lui, non era cambiato. Ora non aveva più gli occhi grigi, le pupille erano verticali, come quelle dei gatti, era vero. Era anche vero che una era diventata del colore dell’oro e l’altra era viola. Ma era sempre lui, il suo carattere non era mutato, il suo cuore era lo stesso. Ma la gente temeva quello che poteva fare.
“Ma ora è uno dei mostri che sentono le tempeste, sei fortunata che le guardie lo hanno marchiato subito o poteva rivoltarsi perfino contro di te.”
Il ragazzo immobile continuava a tenere lo sguardo basso, indifferente, come se non parlassero di lui, a un metro da loro.
Aveva imparato a non reagire.
Se reagiva venivano chiamate le guardie che non vedevano l’ora di avere una scusa per catalogarlo come pericoloso e togliere la proprietà della sua persona a Ur. Lei era come una sorella per lui, erano cresciuti assieme con solo un anno di differenza a separarli, ma la ragazza era anche la sua padrona legale, nonostante non fosse un capitano, in via del fatto che lui veniva considerato un bene ereditato dalla madre che era stata un capitano.
“Cara, lascia stare Ur, sai come la pensa, se le stoffe vanno bene consegnale la ricevuta e i lavori fatti.” Intervenne il marito della donna, arrivando dal retro della bottega.
“Come vuoi tu.” La donna borbottò al marito, spostando la lunga treccia castana sulla schiena mentre prendeva le stoffe dalle ceste, riempiendole di abiti accuratamente piegati e avvolti in sottile carta dalla vaga sfumatura azzurra. “Sono da portare da Shoffil, il prima possibile.” Diede delle monete alla ragazza, che le ripose dentro il morbido corsetto di cuoio, e le sorrise. “Scusami