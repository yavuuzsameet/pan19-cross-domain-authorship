. Si schiarì la voce.
«Bene, allora… meglio così, no? Non avrei voluto che tu pensassi che io…»
«No, no» la rassicurò. «Quindi non ricordi proprio nulla?»
«No, ero proprio completamente andata».
«Mi dispiace» sospirò, «immagino che non sia bello dimenticare un’intera serata».
«Ah-ah» annuì. «Ma tanto ormai è passata, adesso ho scoperto che non abbiamo…» la interruppe.
«Potremmo vederci?»
«Eh?!» si meravigliò.
«Ti andrebbe di uscire con me? Magari andare a prendere un caffè insieme» propose.
Monica si guardò allo specchio: aveva la fronte aggrottata e la bocca aperta.
«Ecco, io… io…» balbettò, «non so».
«Non sai se sei libera?»
«Sì, ecco» annuì. «Dovrei vedere se ho degli impegni» colse la palla al balzo.
«Capisco» mormorò. Sì, doveva aver capito che non le andava di vederlo. «Allora, ci sentiamo?»
«Sì, certo» ma sapevano entrambi che non si sarebbero richiamati.
«Ok, ciao».
«Ciao» richiuse la chiamata e restò a fissare il cellulare per un lungo minuto.
Voleva rivederla. Perché? Pensava forse che dopo quel bacio ci sarebbe stato altro? Ma era pazzo, per caso?



"Now that she's back in the atmosphere
with drops of Jupiter in her hair, hey, hey
She acts like summer and walks like rain
reminds me that there's time to change, hey, hey
Since the return from her stay on the moon
she listens like spring and she talks like June, hey, hey"Drops of Jupiter - Train


Monica si rigirò nel calore morbido e confortevole del piumone e delle lenzuola di lino, la testa affondata nel cuscino e la mente per metà nel mondo dei sogni.
Ricordò qualcosa…Lo trascinò dentro al bagno tenendogli una mano fra le proprie, indietreggiando; lui chiuse la porta.
«… è stato a dir poco imbarazzante» gli stava dicendo, ridendo, «ti rendi conto? Sedici anni, in spiaggia, tutti gli altri sparsi ai quattro angoli del lido, lanciati in prove di limonamento selvaggio, e io lì da sola accanto al tizio che continuava rassegnato a suonare la chitarra davanti al falò! Sfigata fin da piccola!» lui rise, lei lo portò davanti al lavandino e aprì il rubinetto.
«Dai, non preoccuparti della macchia» indicò una chiazza gialla sulla felpa, «la pulirò io per bene una volta tornato a casa».
«No-no-no» scosse la testa come una bambina, prese un po’ di carta igienica e la bagnò, «è maionese, so quanto sia dura da levare, e poi è colpa mia, ti ho rovesciato io addosso quel piatto di tartine!» la strofinò forte contro il tessuto, con l’unico risultato di ottenere tanti gnocchetti di carta bagnata. Lui rise ancora.
«Sei ubriaca» era una constatazione.
«Non è vero» s’imbronciò, «sono solo un po’ brilla. Giusto un po’!» fece un cenno con due dita. Lui sorrise, fissò una volta lei e una volta l’acqua che scorreva e poi con una manata sotto il getto le schizzò il viso.
«Brutto…!!!» esclamò, mentre lui rideva ancora, ma lei lo bagnò a sua volta e lui ovviamente si vendicò.
Iniziò una lotta a suon di schizzi, tant’è che presto a terra si formarono delle piccole pozze d’acqua e avevano entrambi il viso tutto bagnato; lei decise una controffensiva massima e definitiva: afferrò la cornetta della doccia.
«Non ci provare!» l’ammonì lui, ridendo.
«E tu non avvicinarti!» replicò, guardando come lui stava tenendo la mano sotto il getto del rubinetto del lavandino, pronta a schizzarla. Ma avevano davvero più di vent’anni?!
Lui si avvicinò velocemente col palmo della mano colmo d’acqua, sgocciolando, lei rapidamente aprì l’acqua della doccia e provò a bagnarlo, ma lui le afferrò il polso, costringendola a bagnarsi la faccia da sola. Lottarono continuando a ridere, fino a quando lui non le tolse il tubo della doccia dalle mani e chiuse l’acqua, stringendole un polso.
«Che casino!» commentò Monica, guardando il lago che si era formato a terra e in che condizioni fossero, senza però smettere di ridere.
«Sì» replicò lui, a bassa voce e guardandola negli occhi, «è proprio un gran casino…» le accarezzò la guancia e lei si sentì invasa da un dolce tepore che diventò subito un incendio: lo sguardo di lui accese finalmente la miccia a quella “cosa” che sentiva ormai da un po’, standogli accanto. Si avvicinarono l’uno verso l’altro e si baciarono intensamente, con passione, stringendosi forte.
Mentre affondava le dita fra i capelli di lui, pensò distrattamente che non aveva mai baciato qualcuno con un piercing sulla lingua, ed era… strano, doveva persino dire che le piaceva. Le piacque anche quando lui, continuando a baciarla con impeto, la spinse lentamente ad indietreggiare verso il muro, la sollevò e lei istintivamente gli allacciò le gambe intorno ai fianchi, poggiando la schiena contro la parete.