LEI: Io ti amavo.LUI: Per favore, non ricominciare!LEI: Ma è la verità, io ti amavo! Eri la mia vita!LUI: Forse, ma tu non eri la mia…LEI: Perché? Perché?LUI: Perché cosa?LEI: Perché dici di non amarmi adesso? Dopo quello che c’è stato tra noi…LUI: Io non ho mai detto di amarti, neanche allora.LEI: Non è vero! Non è possibile!LUI: Senti, hai semplicemente travisato gli eventi. Non è colpa mia se ti sei infilata nel mio letto quella notte.LEI: Sei stato tu ad invitarmi a farlo!LUI: Ma non ti ho promesso niente!LEI: Il tuo sguardo su di me era l’unica promessa. Il tuo sguardo quando sei entrato nella casa di mio padre, ferito e stanco; allora ho capito che eri l’uomo per me.LUI: Mi spiace, ma hai frainteso.LEI: Ho letto nel tuo sguardo che mi volevi!LUI: Certo, eri una donna! Ero uno dei tanti soldati che non ne vedeva una da mesi e mesi per quella guerra, è normale che avessi voglia.LEI: Non era solo sesso, era altro. C’era dell’altro!LUI: Io non ho parlato di altro, se ben ricordi.LEI: Avevo un fidanzato, l’ho tradito con te.LUI: Anch’io avevo una ragazza a casa che mi aspettava e l’ho tradita con te, e allora?LEI: Io l’ho lasciato per te!LUI: E io non ho neanche pensato a lasciarla per te.LEI: Ho fatto l’amore con te…LUI: È stata una tua scelta.LEI: Perché sapevo che mi amavi.LUI: Io non te l’ho mai detto, ci siamo solo guardati. Magari avrò un po’ giocato, durante la cena; avevo voglia, te l’ho detto. Ma non ho mai parlato di amore o di un futuro insieme.LEI: Mi hai portato a letto…LUI: Hai bussato tu alla mia porta.LEI: Era la mia prima volta…LUI: Mi spiace per il tuo fidanzato, immagino ci tenesse.LEI: Non prenderti gioco di me.LUI: Cerco solo di essere realistico. LEI: Non mi sono immaginata tutto, non posso averlo fatto.LUI: Invece è quello che è successo, hai creduto a quello che volevi credere.LEI: Il giorno dopo sei scappato.LUI: Me ne sono andato, non sono scappato.LEI: Non mi hai portato con te.LUI: E dove? C’era una guerra, te lo ricordi?LEI: Potevi tornare a prendermi.LUI: Non era nelle mie intenzioni.LEI: Io ti stavo aspettando…LUI: Io non mi ricordavo neanche il tuo nome.LEI: E se fossi rimasta incinta? Ci hai mai pensato?LUI: Un bastardo in più o in meno… Sai quanti ne ho seminati in giro per l’Europa?LEI: Sarebbe stato nostro figlio!LUI: Tuo figlio, per la precisione.LEI: Sei uno stronzo!LUI: Non l’ho mai negato.LEI: Io ti aspettavo…LUI: Problema tuo.LEI: Aspettavo una tua lettera, un tua visita…LUI: Avevo i miei pensieri. Una moglie, dei figli…LEI: Tu mi amavi.LUI: Vuoi ricominciare?LEI: Tanto è questo il nostro destino.LUI: Già…LEI: All’infinito.LUI: Certo che Dio, o chi per lui, ha un macabro senso dell’umorismo.LEI: Mi sono consumata pensando a te.LUI: Io non mi ricordavo più di te.LEI: E ora sono condannata a dirti che ti amo.LUI: E io sono condannato ad ascoltarti.LEI: Ma per me non è una condanna.LUI: Per me è un inferno.LEI: Per me è il paradiso.LUI: Non è difficile capire chi di noi due è il dannato.LEI: Per sempre insieme…LUI: Non farmici pensare…LEI: Io ti amavo.LUI: Per favore, non ricominciare!


All’infinito…
