ricevuto. Il setto nasale era stato rotto e la pelle che lo sormontava si era spaccata, mostrando il bianco dell'osso sottostante. Un lato della bocca era gonfio in modo abnorme e ricoperto di croste di sangue: almeno qualche dente era saltato per via dei violenti colpi subiti. Gli occhi erano infossati e violacei. La pelle graffiata e lacerata in più punti. Nel complesso sembrava quasi che fosse stata investita, oppure che il suo viso avesse colpito con grande forza un pilastro di cemento armato.
Dal collo sgorgava ancora sangue: in corrispondenza della giugulare vi erano due buchi dai bordi irregolari. Il cuore, evidentemente ancora in funzione, pompava sangue che però fuoriusciva lentamente dai buchi incontrati sul suo percorso. Quel lento fluire rappresentava l'unico segno vitale in quel corpo martoriato.
Una mano guantata poggiò allora una spessa compressa di garza sul collo, in corrispondenza delle lacerazioni. Il medico disse poi frettolosamente qualcosa ai suoi colleghi, con un'urgenza nella sua voce che poteva essere dettata solamente dalla gravità della situazione. I monitor confermavano le sue paure: la stavano perdendo.
Fu soltanto quando ricevettero un segnale, che tutti insieme iniziarono a lavorare alacremente sulla donna. Fu lavata sommariamente con la doccetta di solito usata per pulire i cadaveri diretti all'obitorio e poi asciugata, così da permettere ai medici di osservare meglio i danni subiti. Subito dopo le vennero infilati aghi nelle braccia, un tubo di plastica sotto il naso, per aiutarla a respirare e una serie di elettrodi sul petto. Un'equipe di chirurghi iniziò allora il difficile lavoro di ricostruzione della pelle dell'addome, nel tentativo di richiudere gli squarci. Si muovevano all'unisono, come se si trattasse di una pratica già collaudata. Stavano tentando di salvare una donna che non conoscevano, ma che evidentemente aveva un enorme valore: gli era stato ordinato di non permetterle di  morire. I loro occhi, unica parte del viso scoperta, la fissavano come se non fosse nemmeno umana. Non vi si leggeva pietà, né dolore o ribrezzo per quello che le era capitato.
Ad un tratto le porte di quella sala operatoria non esattamente convenzionale si spalancarono. Un uomo tarchiato e con indosso un'uniforme fece il suo ingresso, ignorando le rimostranze di alcune infermiere che sembravano volerglielo impedire. Nel collo taurino pulsava freneticamente una grossa vena: era nervoso, oppure eccitato, oppure entrambi. I suoi occhi erano fissi sulla donna stesa sul tavolo operatorio, come se volessero ricordarne le fatture. Uno dei medici allora annuì in direzione delle infermiere, a segnalare che l'intruso poteva restare, sebbene non indossasse un camice, né avesse attraversato prima la sala di sterilizzazione. Le donne si guardarono per un attimo con sguardo interrogativo, ma non osarono contraddirlo ed uscirono in silenzio, senza mai guardarsi indietro.
L'uomo tarchiato si informò sulle condizioni della paziente, poi rimase in silenzio, ad osservare, affascinato, il sangue che veniva reimmesso in circolo con l'aiuto di alcuni macchinari. Fu solo quando i medici furono abbastanza indaffarati da non accorgersi più di lui che si concesse di guardarla davvero. I suoi occhi seguirono ogni curva di quel corpo, una volta perfetto e ora deturpato dalle ferite inferte da una bestia impazzita. Si soffermarono sui seni e sui capezzoli induriti dal freddo, prima di scendere allo squarcio sul ventre, al quale stavano alacremente lavorando i chirurghi. L'inguine era nascosto dalla schiena di uno di loro, chino su di lei, ma non gli fu difficile immaginarlo. Improvvisamente l'intruso si rese conto che i pantaloni della sua uniforme gli andavano troppo stretti e fu costretto a reprimere un sorriso a quel pensiero: era eccitato. Vederla così, finalmente inerme e in suo potere era stato uno dei suoi sogni per moltissimo tempo. All'inizio aveva sperato che lei volesse concedergli un po' di compagnia, tra una missione e l'altra, ma l'aveva sempre guardato con sufficienza. Era una sua subordinata, ma sembrava non curarsene. Forse proprio allora era nato l'odio atavico che lo divorava dall'interno. Quella puttana non aveva esitato a togliersi le mutandine per trastullare un suo sottoposto, perdendo la sua posizione di supervisore, ma teneva le cosce ben strette quando si trattava di lui. Le aveva giurato che l'avrebbe pagata cara e finalmente era giunto il momento della vendetta.
“Procedete” disse allora, senza perdersi un solo movimento delle mani dei dottori, ben sapendo che quella notte e sempre da allora l'avrebbe sognata così, insanguinata e sofferente, che gli implorava pietà. Al pensiero ebbe un fremito, ma sperò che nessuno se ne fosse accorto.
Il medico che gli aveva permesso di restare allora diede istruzioni ai suoi colleghi e pochi istanti dopo su uno dei monitor apparve la forma elicoidale di un DNA umano. Man mano che il siero veniva messo in circolo nel sangue, il disegno del DNA cambiava: la trasformazione era iniziata.
Un esperimento, soltanto un esperimento. Avrebbe potuto costarle la vita, ma a lui non importava. Aveva ordinato che fosse eseguito su di lei, giustificandosi col fatto che non avrebbe cambiato le cose: stava morendo comunque. Il suo corpo sarebbe stato d'aiuto alla scienza e al Governo Centrale a capo dell'universo, in caso di successo. Mezza umana e mezza vampira. Capace di assimilare