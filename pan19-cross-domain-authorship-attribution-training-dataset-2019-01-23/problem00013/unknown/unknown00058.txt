– sempre – il peso di una maledizione.Immacolata e distante dall’ecatombe, tuttavia, stava una donna perduta senza altro alibi che non una profonda vigliaccheria.Quella donna ero io.

*

Quando Rael raggiunse Vinus, il tempo si fermò.Il barbacane era ancora un brulicare di cozzi e grida e morte e membra e bestemmie, ma nei miei occhi non c’era spazio che per due guerrieri.Rael aveva il capo scoperto e larghe asole brunite gli lordavano la lorica. Era più che mai il Drago Rosso amato e temuto dai soldati di Eleutheria, ma nei suoi occhi d’oro brillava una luce che nessuno avrebbe potuto ridurre a un titolo.Vinus, pallido e spettrale alla luce delle torce, indossava una corazza leggera che gli copriva appena il torso; le labbra strette al punto da ricordare una cicatrice, non si abbandonavano a insulti o a facili provocazioni.Della fierezza del leone in caccia che aveva terrorizzato Eleutheria non restava niente. Pericolosamente sospesa nel vuoto, mi sporsi dalla merlatura per rubare ogni loro sospiro, ma la mia curiosità rimase insoddisfatta: se stavano dialogando, usavano un lessico segreto. All’improvviso, Niktos liberò un cupo bramito e si spinse in avanti, le grosse labbra sollevate sino a scoprire la tagliola dei denti.Rael prevenne il terrore della propria cavalcatura, scartando di lato. Vinus affondò il taglio, sperando d’incontrare la morbida polpa del 
	fianco, ma la coda di mio fratello fu più rapida ancora: gli sferzò con violenza il polso, costringendolo ad allentare la stretta e a sbilanciarsi in avanti per non perdere l’arma. Mi concessi una risata che somigliava a un latrato: mi ero trasformata in una cagna senza rendermene conto.Una feroce cagna pazza.“Sgozzalo!” urlai. 
Sgozzalo, Rael.Staccagli la testa e portamela. Il principe di Lephtys strinse le cosce ai fianchi del liocorno e tentò di sottrarsi a uno scontro che – era evidente – non riusciva a controllare. Mio fratello, tuttavia, non era sceso in campo per giostrare, né per concedere al nemico l’opportunità di fuggire: pensava a Melian, pensava a un nuovo Lukas cui doveva assicurare la certezza di un futuro che non fosse una catena.“Mi hai chiamato traditore e forse lo sono, ma non avrei mai mandato la mia donna a morire.”Vinus inghiottì il veleno della verità e lo vomitò nell’urgenza di un nuovo affondo, ma era più lento di quanto non fosse mai stato. Troppo lento per salvarsi.Rael lo evitò e gli trapassò la spalla destra. Le fibbie che assicuravano la corazza al torso di Vinus si spezzarono, ponendone a nudo il torace già massacrato.“Sei ferito,” disse Rael, accusando quella vista quasi avesse ricevuto un colpo mortale.“Non sono ancora morto,” fu la risposta che gli oppose il principe di Lephtys, mentre, recuperata la stretta sull’elsa, abbandonava la cavalcatura per un disperato corpo a corpo.Mio fratello lo assecondò, ma non per accelerare l’esecuzione come avevo sperato – come, forse, chiedeva anche Vinus.“Arrenditi,” lo implorò e fece cadere in terra la spada.Il Drago Nero strinse i denti e liberò una risatina stridula, carica di scherno. “Non ti è bastata la lezione, traditore?”“Non posso vincere chi è già vinto. Non sarebbe uno scontro leale.”Per tutta risposta, Vinus sputò in terra. “Allora crepa.”Era la patetica ombra del guerriero che avevamo temuto, eppure non cedeva; da qualche parte, sopita e mai arresa, c’era davvero la dignità del re: Rael la vide e decise di salvarlo.Ignaro del futuro che Freil aveva scritto per lui, intingendo la penna del Destino nel proprio stesso sangue, mio fratello assecondò dunque l’ultima volontà di suo padre. 
Difendi il principe, Rael. Difendi il futuro di Venusya. Scartò di lato, sottraendosi alla lama.Vinus annaspava, gli occhi velati da una rabbia incredula. “Non puoi battermi e lo sai. Richiama i tuoi uomini.”“Non prendo ordini da un tra…” “Adesso!” ruggii, e l’arciere alla mia destra liberò un dardo che si conficcò nella coscia di Vinus. Rael sollevò lo sguardo. “Che fai, Leya?” Non usò il mio titolo, né si preoccupò di apparire controllato e riverente: ai suoi occhi ero una stupida vigliacca. “Quello che dovresti fare tu. Ammazzarlo.” Rael distolse lo sguardo e lo portò su Vinus, aggrappato alla spada come un patetico fantoccio.“Arrenditi,” gli ripeté. “Non hai alcuna possibilità.”Il principe di Lephtys portò lo sguardo a quanto restava dell’armata dei liocorni neri: degli uomini con cui aveva sognato la libertà, solo tre erano ancora in grado di combattere.“Era un vicolo cieco, e tu lo sapevi. Non c’era speranza che…”Vinus gli puntò contro la spada. “La speranza non esiste.”Mio fratello chiuse le dita attorno alla lama, finché il suo sangue non raggiunse la mano del nemico. “Ti sbagli: la speranza siamo noi.”Poi sciolse la coda e lo colpì con tutta la propria forza.Il corpo di Vinus si schiantò contro la parete del contrafforte, mentre Rael ne raccoglieva la spada, un’arma che aveva bevuto il suo sangue due volte: la prima per ferire; la