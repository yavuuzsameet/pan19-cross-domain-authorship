nome dell’amica: Cassandra.
Una ragazza con quel nome come avrebbe mai potuto essere? Una profeta pessimista di sciagure inascoltate? Una che richiama a sé la sfiga da sola? Ma soprattutto, perché sua madre l'aveva chiamata così?
La mattina precedente, mentre era ancora a letto dopo una notte passata per metà in preda all'insonnia, Cassandra l'aveva chiamata in lacrime, svegliandola. Aveva risposto al cellulare con la voce impastata dal sonno, e dall'altro capo l'amica aveva singhiozzato il solito "Mi serve un veleno! Dammi un veleno! Non posso più vivere adesso!"
Per quanto il suo cervello fosse ancora mezzo addormentato, era riuscito a partorire la bellissima idea di far finta che fosse caduta la linea subito dopo la drammatica richiesta di veleno. Aveva richiuso la chiamata mettendo la testa sotto al cuscino, ma non aveva pensato di togliere la suoneria: Cassandra l'aveva richiamata subito.
Non aveva risposto, e appena terminata la chiamata aveva tolto subito la suoneria e chiuso il cellulare nel cassetto del comodino.
Aveva dimenticato però di togliere la vibrazione.
Cassandra l'aveva richiamata nuovamente facendo tremare tutto il comodino.
Con la testa ancora sotto il cuscino aveva imprecato e battuto i pugni sul materasso per poi alla fine rispondere.
- Scusa, Cassie, mi è caduta la linea e non ho abbastanza credito per chiamare... -
- L'avevo intuito, per questo ti ho richiamato io. - aveva detto tirando su col naso. - Frank ieri sera mi ha lasciata! Ha detto che non stavo investendo molto nella nostra relazione! Io! Lui per me era tutta la mia vita, cosa farò adesso?! -
Tess aveva provato a ricordare se da qualche parte nel suo appartamento avesse conservato del veleno per topi da regalarle, ma subito dopo aveva ricordato anche che nessuna delle dive che Cassie adorava si era uccisa con del veleno per topi: era roba troppo da plebei, non avrebbe mai accettato l'offerta. Peccato.
L'aveva lasciata sfogarsi, aveva riascoltato per l'ennesima volta da quando la conosceva la solita solfa sul filo rosso del destino e l'essere una geisha per un uomo (l'aveva ascoltata sonnecchiando, ovviamente), e alla fine le aveva proposto quella vacanza.
- Cassie, tesoro, perché non vai nella casa in montagna dei tuoi per un po'? Fai qualche passeggiata solitaria nel bosco, - "e cerchi un ramo solido per impiccarti..." aveva aggiunto mentalmente. - e ti rilassi respirando aria buona e i profumi malinconici e poetici dell'autunno. -
- Non lo so, Tess, non lo so! È una buona idea, ma non voglio andarci da sola, io non so stare da sola, lo sai! Vieni anche tu! -
Aveva rivolto uno sguardo apatico al soffitto, lo stesso che ora stava rivolgendo fisso alla strada guidando, e aveva accettato.
Per tutto il viaggio l'amica la stressò raccontandole degli aneddoti pieni di melassa su lei e Frank insieme, paragonando ogni minimo dettaglio a delle scene di vecchi film che lei adorava e concludendo il tutto col monotono "Morirò sola!". Per giunta l'aveva costretta ad ascoltare a ripetizione tutte le canzoni d'amore che amava, e che Tess odiava, ricordando ulteriori pittoreschi episodi, e dimenticando che quelle erano le stesse canzoni che riteneva sembrassero scritte apposta anche per tutte le sue storie d'amore precedenti.
I ricordi di ogni storia che Cassie aveva avuto erano legati sempre alle stesse canzoni, agli stessi film, agli stessi libri e agli stessi posti, e si concludevano sempre nello stesso modo: la ricerca di un veleno raro e nobile.
Arrivate davanti alla graziosa casetta finalmente Tess poté spegnere l'autoradio e, mentre lei si stiracchiava, l'amica scese immediatamente dall'auto correndo in veranda.
- Qui - disse indicando il posto. - scriverò le mie nuove poesie! Del resto le pene d'amore sono la miglior ispirazione! -
Se c'era una cosa che la povera ragazza aveva imparato a fare da quando conosceva Cassie era appunto odiare le poesie.
Sospirò e scese a prendere i borsoni dal portabagagli.
- Meglio sbrigarci a dare una pulita, allora. - l’incoraggiò, sperando che fosse già sulla buona strada per riprendersi. - Così dopo potrai completamente dedicarti alle tue introspezioni! - Cassi annuì convinta.
In fondo bastava poco per farla felice.



---000---



---000---



---000---



---000---



---000---



---000---



---000---



---000---

 



- Fine -

Note finali, varie ed eventuali:

- Ho deciso di far svolgere i fatti in un bosco di sempreverdi proprio per far risaltare il prompt (Forest Green); per chi non lo sapesse: sempreverdi sono quelle piante le cui foglie non cadono durante le stagioni fredde, non restano mai spoglie.
In particolare ho usato le conifere/aghifoglia. Le conifere sono quelle piante i cui semi sono racchiusi in dei coni, gli aghifoglia quelle che hanno le foglie lunghe e sottili come aghi (pino, abete...).
Maggiori info qui, qui e qui

- Gli alberi producono la resina in seguito a lesioni, stati particolari di stress o proprio spontaneamente. In questa storia la causa è stata lo stress :) (l'ho usata anche per dare un vago tocco inquietante XD)
Esempio