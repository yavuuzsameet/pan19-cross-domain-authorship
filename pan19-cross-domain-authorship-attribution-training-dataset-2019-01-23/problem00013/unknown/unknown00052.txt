consumata del tutto tra le dita, ma l'aveva portata alle labbra solamente un paio di volte. Dal le ripeteva sempre che fumare non le faceva bene, ed Eve involontariamente si portava le sigarette alle labbra sempre meno spesso. Fumare era una brutta abitudine che aveva preso il secondo anno di liceo. Rise al ricordo di Dal che la rimproverava appena l'aveva scoperto.
Adesso frequentava il quinto anno del liceo artistico. Tra le tante cose che aveva imparato, ritrarre i volti delle persone era una delle cose che le veniva meglio. Aveva un talento straordinario nel catturare l’espressioni sui solo visi e imprimerle sulla carta con delle veloci pennellate intrise di colore.
Le sarebbe piaciuto un giorno ritrarre Dahlia dal vero.
Ma Eve aveva una mente contorta, le bastava pensare di ritrarre il suo viso, che subito si insinuava in lei la voglia dipingere il suo corpo, poi penetrava nella sua testa il pensiero di volerla ritrarre nuda; infine, cominciava a pensare a come sarebbe stato baciarla.
Eve si leccò le labbra e ghignò.
Tutto di lei la faceva sembrare una ragazzina innocente. Era alta quasi un metro e sessanta e aveva un visino da bambina dai tratti orientali. Aveva gli occhi a mandorla, neri come la pece, gli occhi di una bambina capricciosa e furba. L'unica cosa che la faceva assomigliare ad un'adolescente erano i capelli: li aveva tagliati poco più su delle spalle, erano lisci e spesso scompigliati; li aveva tinti di un viola scuro, ma il colore diventava più acceso dove batteva la luce. Dal aveva sempre amato quell'effetto sui suoi capelli.
Eve notò che dalla sigaretta non saliva più alcuna traccia di fumo.

Si era di nuovo soffermata a pensare a Dal. Erano amiche da molto tempo, ma non era mai stata un'amicizia normale. C'era sempre stato qualcosa di più profondo nelle parole incise nei messaggi che si scambiavano ogni sera, ognuna apprezzava la passione dell'altra ed erano sempre d'accordo su tutto.
Eve aveva sempre avuto una fervida immaginazione, e amava pensare a come sarebbero andate le cose se loro si fossero amate. Ma sapeva bene che non era possibile. Infondo, a lei bastava pensare e immaginare il loro amore, inventare sottointesi nei loro messaggi e parole non dette. Non serviva complicare tutto.
Eve non era una persona che mostrava spesso le sue emozioni, aveva una maschera indifferente e a tratti arrogante che le copriva. Tuttavia questa maschera cadeva quando Dal era con lei, perchè la conosceva, sapeva tutto di lei e la vedeva per quel che era.
“Amore impossibile” continuava a ripetere a se stessa. Dal aveva sette anni più di lei ed era una donna. Come avrebbe potuto spiegarlo alla sua famiglia? Suo padre non si sarebbe fatto problemi per la sua sessualità, ma avrebbe certo avuto da ridire sulla differenza di età; aveva paura del giudizio della madre, per non parlare di quello che avrebbero detto i suoi nonni.
Sarebbe stato molto più semplice trovare un ragazzo della sua età con il quale fidanzarsi...
Oltre tutto, non sapeva cosa Dal provava per lei, forse aveva immaginato troppe cose e lei la vedeva solo come un'amica.
Così aveva deciso che non si sarebbe sporta troppo, non avrebbe confessato i suoi sentimenti e avrebbe portato il suo amore con sé per sempre, godendosi quella sensazione così intensa che si contorceva nel suo petto. Avrebbe solo dovuto cercare di trattenersi.
Eve avrebbe fatto qualsiasi cosa per Dal, avrebbe voluto donarle la sua anima, baciarla e toccarla ogni volta che ne aveva l'occasione. Ma la prospettiva di mettere a nudo i suoi sentimenti, di esporsi ad un probabile rifiuto la terrorizzavano.
Stava bene così dopotutto. Perchè correre il rischio di rovinare la loro amicizia e creare scompiglio all'interno della sua famiglia?
Tutto andava bene così, stava bene.
Andava tutto bene.

Eve rise sguaiatamente all'improvviso e la sigaretta scivolò via dalle sue dita, cadendo sulle piastrelle del terrazzo. Si portò una mano alla fronte e continuò a ridere, finchè essa non scivolò davanti ai suoi occhi per nascondere le sue lacrime, che avevano iniziato a sgorgare silenziosamente. Singhiozzò e si morse il labbro inferiore.
-Va tutto bene...- mormorò.
Il suo respiro si era fatto affannoso e a tratti veniva interrotto dai singhiozzi.
Odiava piangere, non era una che piangeva lei. La faceva sentire vulnerabile, debole.
-Cazzo... fa così male- sussurrò, alzando lo sguardo, e con gli occhi neri imperlati di lacrime osservò le poche stelle nella notte.
Non trovando altre soluzioni a quel dolore, prese l'mp3 e rimase ad ascoltare la musica mentre osservava il cielo. Come un medicinale, la musica pian piano la fece rilassare e si perse nei suoi pensieri.
Persino la musica le ricordava Dal.



o°o°o



Alle tre in punto Eve si era presentata sotto il condominio dell'amica e aveva suonato al citofono.
-Scendo subito!- aveva risposto Dal.
Dahlia saltellò giù dalle scale e si precipitò da Eve. -Buongiorno!- cinguettò sistemandosi la borsa a tracolla.
-Buongiorno, siamo di buon umore oggi, eh- rispose allegramente Eve prendendola a braccetto. Dal arrossì, ma cercò invano di non darlo a vedere. Eve infatti se ne accorse e sorrise soddisfatta.