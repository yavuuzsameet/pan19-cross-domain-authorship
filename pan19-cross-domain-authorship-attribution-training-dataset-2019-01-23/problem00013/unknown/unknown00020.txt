in Filippo: Elliott aveva ragione, era tornato di nuovo.Dave era in braccio a Kelly, seduta ad un tavolo: sussurrò qualcosa all’orecchio al piccolo, che scese dalle sue gambe e venne verso di me tendendomi una mano. Compresi al volo, io e Kelly ci scambiammo un’occhiata d’assenso e portai Dave sulla spiaggia.Ci sedemmo in riva al mare.«Non ne trovo più» mi disse il bambino corrucciato, tastando la sabbia intorno a sé.«Che cosa?» mi sorpresi.«Conchiglie a cono, le ex casette dei granchietti».«Ah. Se vuoi posso provare a cercarne qualcuna ogni tanto mentre lavoro, magari in due ne troveremo qualcun’altra».«Davvero?» mi fissò con i suoi occhioni da cucciolo; sorrisi.«Sì, davvero» gli scompigliai i capelli, che col sole si stavano visibilmente schiarendo.«Grazie! Io…» sembrò indeciso, «volevo chiederti una cosa» si sporse verso me.«Dimmi» assentii incuriosito e un po’ preoccupato dal fatto che mi facesse domande come “Perché le persone vanno in cielo? Cosa c’è li di bello? E come nascono i bambini?”«Per la mia Cresima vorresti essere il mio padrino?»Questa non me l’aspettavo.Mi accigliai e sorrisi nervosamente. «Cosa? Non pensi che sia troppo presto per scegliermi?»«Mi sei simpatico» fu la replica, schietta e ingenua.«Beh, anche tu mi sei simpatico, ma può darsi che negli anni a venire conoscerai qualcuno che ti sarà più simpatico di me!»«Io voglio che sia tu» insisté con veemenza.Inspirai a fondo. «Ok. Ma dimmi, come ti è venuta quest’idea?»«Licia mi ha detto che visto che Elliott è il mio padrino di Battesimo, tu potevi essere quello della Cresima» lo disse come se fosse un’ovvietà.Mentalmente, da qualche parte dentro di me, urlai il nome di Licia.“LICIA, CHE CAZZO DICI?!”Sorrisi mio malgrado e gli diedi un paio di pacche sulle spallucce. «Comunque, se da grande ci ripenserai, non mi offenderò!»«Non ci ripenserò» scrollò la testa con convinzione.Sospirai stancamente e gli scompigliai di nuovo i capelli giusto per stuzzicarlo e iniziare così una lotta scherzosa. Ero consapevole che suo padre da qualche parte ci stesse osservando, ma pensando all’insofferenza di Elliott nei suoi confronti non me ne preoccupai.Quando Kelly ci richiamò, io afferrai Dave e me lo caricai in spalla sotto le sue risate e proteste; sulla soglia della porta Elliott sorrise a suo nipote e lo prese con sé, iniziando a lottare a sua volta con lui. Li fissai sorridendo intenerito e poco dopo sentii uno strano bip. Mi voltai sorpreso e trovai Licia, ancora una volta col cellulare in mano, e ancora una volta lo nascose subito.«Giusto te cercavo» la fissai duramente a braccia incrociate sul petto.«Che c’è?» ostentò indifferenza. «Il mio turno è appena iniziato».«Lo so. Vieni un attimo fuori che dobbiamo parlare» e mi seguì verso i tavoli all’entrata.«Che c’è?» ripeté.«Si può sapere perché hai detto a Dave che visto che Elliott è il suo padrino di Battesimo io avrei potuto fare quello della Cresima?!» ero sconcertato; lei alzò le spalle, tranquilla.«Mi sembra una cosa carina, no? E poi gli sei simpatico, sei uno dei pochi uomini a cui si avvicina spontaneamente».«Lo so, me l’ha detto e mi fa piacere, ma ci conosciamo da poco e non è giusto influenzare così un bambino! Non mettergli strane idee in testa! Che è ‘sta storia?»Sbuffò seccata, ma più che altro sembrò un toro inferocito che carica contro un torero. «Tutti pensano che siete carini insieme, non vedo perché non possa pensarlo anche Dave!»«Tutti pensano cosa? Cosa diavolo stai dicendo?!» non capivo, giuro che non capivo e meno capivo più mi arrabbiavo.«Hai presente le ragazze che ronzano sempre intorno a Elliott e a te? Beh, voi piacete a loro, ma non solo singolarmente: piacete anche insieme».«CHE COSA?!»«Sì, pensano che sareste una bella coppia, vi vedono bene insieme. Alcune pensano che state già insieme».Ero basito, sbalordito, sconvolto.Ero… ero allucinato, senza parole.«Io e Elliott non stiamo insieme, fino a ieri non sapevo nemmeno che fosse gay!» quasi ringhiai.«A loro non è che importa molto: sperano che prima o poi il vostro amore trionfi. Anzi, oggi si chiedevano come mai siete così freddi l’un l’altro…»Le puntai un dito contro. «Tu-tu-tu-tu» balbettai, «tu mi stai dicendo che sai tutto ciò perché passi loro informazioni su di me e Elliott?! Tu alimenti queste loro fantasie e questi pettegolezzi?!»«Siete una fonte incredibile di guadagno, sai? Vendo vostre foto insieme a due euro e cinquanta ciascuna!»«COSA CAZZO FAI?!»«Guarda, te le invio» prese il cellulare e digitò velocemente sulla tastiera, «per te sono gratis!»Il cellulare mi vibrò in tasca, lo presi per vedere subito che razza di foto avesse scattato; erano quattro MMS.In una Elliott era poggiato con la mani al lavello, io ero accanto a lui poggiato