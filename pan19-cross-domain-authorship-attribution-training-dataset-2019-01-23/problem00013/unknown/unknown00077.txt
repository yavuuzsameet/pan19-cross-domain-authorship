'anno successivo quando Freddie, che aveva dovuto ripetere il quinto anno, era partito. La sua lontananza non mi aveva fatto lo stesso effetto; mi era mancato, sì, ma in un modo completamente diverso.Durante gli anni avevo imparato che nonostante per un lungo periodo fossimo stati lontani, Janis mi vedeva ormai come un pezzetto di sé, come un qualcosa da cui non avrebbe mai potuto separarsi del tutto, e lo vedevo così anch’io ed era proprio di questa dipendenza che avevo cercato di liberarmi, senza grossi risultati. Fondamentalmente ero una debole. La parte forte di me era Janis.Mia madre, andando in direzione contraria rispetto alla sua natura, aveva sviluppato nel tempo una specie di venerazione verso mio cugino, paragonabile solo a quella che nutriva verso sua sorella, Eva, che si era laureata in medicina con ottimi voti e ora lavorava a tempo pieno in un’altra città. Quando uscivo con Janis, di solito, non avevo orari di rientro a patto che fosse lui a riaccompagnarmi a casa con il suo apriscatole su quattro ruote, per questo mi stupì sentirla dire certe cose, quella sera a cena.«Stasera esci?» mi chiese, grattando il fondo del piatto con la forchetta.Mio padre alzò lo sguardo verso di me e appoggiò il bicchiere di vino sul tavolo.«Forse» risposi, anche se in realtà non mi ero accordata con nessuno.«Hai intenzione di continuare a passare le tue giornate con quel gruppo di sbandati?»«Mamma, sono con Janis.»Mio padre si schiarì la gola e mi guardò, scusandosi con lo sguardo per il tono sprezzante di mia madre. «Credo che quello che voglia dire tua madre, è che vorrebbe che ti facessi anche degli altri amici…»«Sono con Janis» ripetei, come se bastasse per considerare chiusa la questione.«Anche lui dovrebbe rivedere un attimo le sue compagnie, penso proprio che ne parlerò con tua zia» disse mia madre, passandosi il fazzoletto sulla bocca con una mossa molto ordinata e composta. «Per esempio» continuò. «Ci sono i figli del dottor Serli, quelli che abitano dall’altra parte della strada, che sono dei ragazzi così piacevoli… lei si è appena diplomata con il massimo, è una cara ragazza.»Mi battei con forza una mano sul petto quando l’acqua mi andò di traverso e cominciai a tossire rumorosamente.«Non farti ingannare dal portafogli, mamma» dissi, quando riacquistai la capacità di respirare, pensando a quella volta in cui li avevo beccati in discoteca ad impasticcarsi.«Beh, almeno loro non sono dei tossicodipendenti come la gente che frequenti tu» disse mia madre, altezzosa.Bloccai la forchetta a mezz’aria e la guardai con gli occhi sgranati. Mi sentii come paralizzata. Mio padre socchiuse gli occhi e scosse la testa, come faceva di solito quando mia madre esagerava o faceva qualcuna delle sue stupidaggini da madre apprensiva e un po’ psicopatica.«Non vorrai certo che faccia come la signora Breschi, che quando il figlio torna a casa gli controlla le braccia per verificare che non ci siano buchi?» continuò mia madre, come se controllarmi l’interno del gomito fosse la cosa più sensata del mondo.Sentivo gli occhi che cominciavano a pizzicare e appoggiai lentamente la forchetta sul piatto, subito prima di allontanarlo da me con aria schifata. «Ho finito» dissi, alzandomi.«Ti sembra il modo di alzarti da tavola?» si spazientì mia madre. «E a ventidue anni non ci hai ancora portato un ragazzo a casa! Che cosa aspetti? Vuoi forse rimanere zitella? Mara, torna qui!»Io la ignorai e le voltai le spalle, avviandomi verso l’ingresso e infilandomi in tasca un pacchetto mezzo vuoto di sigarette e qualche spicciolo. Era tipico di mia madre portare ogni discussione sul fatto che non avessi ancora un ragazzo e lamentarsene costantemente. Come se ventidue anni fossero tanti.Mentre mi chiudevo la porta alle spalle sentii mio padre rimproverare mia madre per il poco tatto.Scesi velocemente le scale rischiando di inciampare e mi precipitai al di là della staccionata, chiudendo il piccolo cancello verde. Respirai a pieni polmoni e mi sedetti sul marciapiede, accendendomi una sigaretta.I miei genitori non sarebbero venuti a disturbarmi: non lo facevano mai. Mio padre sapeva che non era il caso e mia madre era sempre convinta di avere ragione. Solitamente non si rendeva neanche conto delle cose che diceva e io scossi la testa pensando che probabilmente dentro di sé pensava di non aver detto nulla di  male.Mi portai la sigaretta alla bocca con un movimento meccanico e non riuscii ad impedire alla mia mente di far scorrere le immagini.

 

 


Estate 1988


 

L’estate dell’anno precedente, quella del 1988, era stata la peggiore della mia vita. Ancora portavo i postumi di quel periodo e tentavo invano di incassare tutti i colpi subiti.Dopo il diploma, i miei genitori avevano deciso che dovevo un po' responsabilizzarmi se volevo continuare gli studi lontano da casa, considerando il voto mediocre che avevo portato loro a liceo concluso. Per questo motivo, avevo passato l'anno successivo a lavorare nel loro ristorante per gente altolocata, passando le serate ad aspettare il momento in cui Janis sarebbe venuto a trovarmi per una pausa sigaretta e a chiedermi che cosa stesse facendo Febri in quel momento dato che anche lui, come tutti