essere davvero solo, ma prese un respiro profondo e si impose di continuare a prepararsi e raggiungere la piscina per andare a nuotare.Ed ancora, su bordo della piscina, prima di togliere l’accappatoio, si sentì così piccolo e vulnerabile, in quel padiglione dove un piccolo gruppo di altre persone parlava come se nulla fosse tra una vasca e l’altra. Come se lui non fosse stato lì.Connor chiuse gli occhi e cercò di riprendere il controllo sul proprio respiro. Se lui non era lì, nessuno di loro poteva vederlo o toccarlo o fargli male. Se il mondo lo ignorava, non avrebbe avuto alcun interesse nemmeno a ferirlo.Si tolse finalmente l’accappatoio e a bordo vasca abbandonò le ciabatte, prima di entrare in acqua. Nemmeno un minuto e l’odore del cloro, la sensazione dell’acqua calda e dell’aria fresca dove non ne era coperto, la sensazione di essere senza peso e senza pensieri si

riappropriarono di lui.Era stato come tornare a una casa da cui mancava da troppo tempo. E se avesse potuto mettere le branchie e restarci per sempre, probabilmente lo avrebbe fatto.

Connor ci passò in effetti più tempo di quanto Caesar pensava e quando fu l’ora della fine del suo turno venne avvicinato da un collega che gli chiese se aveva idea di chi fosse il ragazzo che ancora era al piano di sotto a nuotare. Caesar ridacchiò, con una precisa idea di chi potesse essere, e scese giù per dire al proprio amico che la palestra stava ormai per chiudere.

Fu sinceramente felice di vederlo nuotare come se l’unica cosa importante al mondo fossero lui e l’acqua, e si fermò a bordo piscina dove sperava di poter attirare la sua attenzione.

Connor si accorse di lui solo a fine vasca e si sporse fuori dall’acqua, sorpreso di vederlo. Si voltò a guardare l’orologio sulla parete e solo in quel momento si accorse di aver passato un po’ troppo tempo in acqua. “Oddio, scusami, non mi sono accorto del tempo che passava…” Farfugliò, affrettandosi a uscire per rimettersi le ciabatte e l’accappatoio.

L’uomo ridacchiò e si limitò a scrollare le spalle. “Non importa dai, chiaramente eri tornato nel tuo elemento! Eri davvero bravo, sai? Io non sono mai mai riuscito a nuotare così…” Indicò vagamente la vasca, trovando un modo per descriverlo. “Come un pesce, ecco!” Rise.

Connor ridacchiò, vagamente imbarazzato. “Mia sorella l’aveva detto, una volta, mi mancano giusto le pinne!”

“Sì, più o meno!” Rise l’altro, camminando con lui verso gli spogliatoi, anche se si fermò fuori. “Ti aspetto su allora?”

“Sì, adesso mi cambio e arrivo!” Si chiuse in fretta l’accappatoio per poter andare a cambiarsi e non far aspettare ancora Caesar.

Caesar lo aspettò davanti all’uscita, perso già a pensare alla cena. Lo accolse con un “E se prendessimo dal take away prima di tornare a casa?”.

Connor si mise una mano sullo stomaco. “Eh, in effetti avrei giusto un po’ fame…” Ridacchiò.

“Ci credo, avrai bruciato migliaia di calorie!” Ridacchiò Caesar, incamminandosi con lui. “Che dici, cinese? O italiano? O altro?”

“Cinese, decisamente. Ho troppa fame…” Annuì, affamato.

“Io ho una voglia pazzesca di ravioli al vapore…” Quasi sospirò Caesar, cercando di non accelerare troppo il passo solo per arrivare prima.

Dopo aver ordinato abbastanza cibo da sfamare quattro persone, Connor e Caesar tornarono a casa solo per trovare Osso a uggiolare davanti al divano.“Aw, credi abbia sentito la solitudine?” Ridacchiò Connor, dispiaciuto.

“Mm, temo di sì…” Mormorò dispiaciuto Caesar, andando incontro al cane.Osso si alzò e andò a farsi fare le coccole, spostandosi da lui soltanto per andare ad appoggiarsi contro la gamba di Connor per fargli gli occhi tristi.

“Sta cercando di puntare ai nostri sensi di colpa.” Ridacchiò piano il padrone del cane.

Connor rise e si perse comunque a fare le coccole al rottweiler. “Non fa niente, è colpa mia se è rimasto solo tutto il pomeriggio…”

“Al massimo ci farà l’abitudine prima o poi…” Caesar si occupò di togliere le scatole di cibo dalla busta, sorridendo appena a vedere il cane scodinzolare contento per le coccole. Osso si separò da Connor solo per zampettare fino al proprio guinzaglio.

“Ok. Questo credo sia un chiaro segnale però che deve uscire. Mi aspetti a cenare?” Chiese, andando a recuperare il guinzaglio di Osso.

“Certo. Magari cerco un film, nel frattempo?”

“Sì, scegli tu! Ieri ha scelto lui…” Ridacchiò Caesar, prima di sparire a far passeggiare il cane.

Connor si prese il tempo di sistemare il borsone della piscina e preparase la sala e il televisore per il rientro a casa di Caesar e Osso.E niente, niente di tutto quello che stava facendo gli ricordava l’incubo che si era lasciato dietro. Perché stava facendo un favore a un amico e non il suo dovere per il suo alpha. Non avrebbe ricevuto punizioni per non aver fatto ciò che il suo alpha si  aspettava lui facesse ma non aveva