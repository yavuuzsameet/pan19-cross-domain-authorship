cominciò a cercare un metodo per liberarsi di Tezuka e tornare, ancora una volta, ad essere il più bravo tennista del reame.

Appena presa una decisione chiamò nella sala del trono, su cui era seduto, il suo fidato generale.

-Sanada! Ti ordino di sbarazzarti di Tezuka! Portalo nel bosco e uccidilo con la tua famosa tecnica, il Fū Rin Ka In Zan Rai, e riportami la sua racchetta come prova!- lo istruì.

-Sarà fatto, Yukimura.- rispose il generale, che subito marciò verso i campi da tennis del castello, dove Tezuka eseguiva il suo compito di raccattapalle.

-Tezuka!- lo chiamò, puntando minacciosamente la propria racchetta contro di lui. –Ti sfido ad una partita a tennis! Seguimi nel bosco!-

Il raccattapalle prese la propria racchetta e i due si addentrarono nel bosco dietro al castello.

Camminarono a lungo, penetrando sempre più nella parte oscura del bosco, finché non raggiunsero un campo da tennis nascosto fra gli alberi.

Lì si svolse la loro partita, che terminò con la vittoria di Tezuka.

-Non posso ucciderti!- gridò sofferente Sanada, in ginocchio davanti alla rete. –Yukimura mi ha mandato a ucciderti, ma non posso! Vai, Tezuka, scappa! Prima o poi ti troverò e ti batterò!-

Mentre Tezuka si incamminava verso il folto del bosco, Sanada riconquistò il proprio contegno e procedette a battere un tennista mediocre, riportando a Yukimura la sua racchetta e spacciandola per quella di Tezuka.

 

Tezuka camminò a lungo nel bosco, finché, stanco e sudato, non si ritrovò davanti una strana casa. Essa sembrava uno spogliatoio ed in effetti quando il ragazzo entrò si ritrovò davanti una serie di armadietti e delle panche. Però, mentre da una porta si entrava nelle docce comuni, da un’altra porta si entrava in un dormitorio con una serie di letti a castello e, in fondo, un letto singolo.

Tezuka pensò che, essendo ormai il tramonto, non poteva permettersi di continuare a camminare senza meta, perciò si fece la doccia e si coricò nel letto singolo con la propria racchetta in mano.

Dormiva così pesantemente che non si accorse che un gruppo di otto ragazzi era rumorosamente entrato nella sala degli armadietti ed aveva proceduto verso le docce.

Quando questi entrarono nel dormitorio si accorsero subito della presenza di un intruso. Incuriositi, si avvicinarono silenziosamente e circondarono il letto, osservando il dormiente e sussurrando dei commenti.

-Com’è pallido e magro, chissà da quanto tempo non mangia?- si preoccupò quello con i capelli rasati ai lati della testa e un paio di ciuffi sulla fronte, chiamato Oishi.

-Spero che non abbia mangiato la mia cena, nya~!- commentò quello con un cerotto in viso, chiamato Kikumaru.

-Visto il modo in cui stringe la racchetta con la mano sinistra c’è il 100% di possibilità che sia un tennista mancino.- affermò quello che si sistemava gli occhiali sul naso, chiamato Inui.

-Uffa, era il mio turno di dormire in quel letto!- si lamentò quello con i capelli sparati all’insù, chiamato Momoshiro.

-No, senpai, era il mio.- lo contestò il più piccolo del gruppo, chiamato Echizen.

-Sh, volete svegliarlo? Dev’essere stato molto stanco per non accorgersi del nostro rientro.- li zittì quello più muscoloso di tutti, chiamato Kawamura.

-Come sei premuroso! <3 – lo lodò quello con il viso angelico, chiamato Fuji.

-Fushuuu.- sibilò quello che indossava una bandana, chiamato Kaidoh.

Proprio in quel momento Tezuka si svegliò e guardò i ragazzi che lo circondavano a uno a uno.

Non fece in tempo ad aprire bocca che gli vennero poste due domande contemporaneamente:

-Chi sei?-

-Giochi anche tu a tennis?-

-Mi chiamo Tezuka.- si presentò. –Ero il raccattapalle di re Yukimura, ma per qualche motivo ha cercato di farmi uccidere. Sì, gioco a tennis.-

Il gruppo di ragazzi si mise in cerchio poco più in là, bisbigliando per non farsi sentire da lui mentre decidevano il da farsi.

-Se vuoi puoi restare qui.- gli disse alla fine Oishi. –Abbiamo un letto extra e ci farebbe piacere avere un nuovo giocatore in squadra.-

Tutti gli altri annuirono.

Tezuka li ringraziò e si misero tutti a dormire.

 

Da quel momento Tezuka iniziò ad allenarsi con quei ragazzi tutto il giorno. Essendo il più forte, gli altri avevano deciso di eleggerlo capitano e di farsi allenare da lui.

I mesi passarono tranquilli e in qualche modo nel regno si sparse la voce che un grandioso tennista giocasse nel bosco ed allenasse il gruppo di ragazzi che vivevano là.

Quando Yukimura ne venne a conoscenza si insospettì e chiese delucidazioni al suo fidato generale Sanada, che ahimè non poté nascondere la verità.

Yukimura lo punì molto severamente e decise che per ottenere un lavoro ben fatto doveva occuparsene in prima persona.

Forte delle sue doti di stregone si recò nel bosco.

Quel giorno, stranamente, Tezuka era completamente solo ad allenarsi.

-Tezuka, ti sfido ad una partita a tennis!- il re gli disse ghignando malignamente.

L’interpellato ovviamente accettò.

Durante la partita, però, Yukimura gli rubò i sensi, lasciandolo a terra in uno stato simile al sonno più profondo. Il suo incantesimo era talmente potente che solo il bacio