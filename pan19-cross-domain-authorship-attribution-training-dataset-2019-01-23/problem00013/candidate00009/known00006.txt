? Che cosa lo spinge ad ascoltare cose che non capisce e a passare ogni singolo momento libero della sua giornata ad osservare Costantino senza fare altro, senza nemmeno desiderare di fare altro? Augusto non sa rispondere a se stesso e di certo non sa rispondere alla domanda che Costantino gli ha posto — e rimane in silenzio così come ha fatto tante volte prima, così come ormai riesce a fare tanto bene.



Costantino non insiste e ricomincia la lezione come se nulla fosse successo e Augusto si chiede se non ha appena sprecato l’unica occasione che gli Dei hanno intenzione di concedergli. Occasione per cosa, si chiede poi quando finalmente anche l’ultimo studente se ne va e lascia Costantino da solo, occasione per cosa? Che cosa desidera davvero da lui? Che cosa vuole che succeda, che cosa spera nel profondo del proprio cuore? E come può non saper rispondere nemmeno a questi interrogativi? Cosa c’è che non va in lui, che cosa si è rotto in lui?



Costantino se ne va regalandogli un lungo sguardo interrogativo e per l’ennesima volta Augusto non riesce a spiegarsi nemmeno a se stesso.


 



v.




«Non so né leggere né scrivere» confessa a Costantino quando il coraggio torna finalmente ad avvolgerlo nella sua solita armatura; «avevo imparato quando ero piccolo ma non so più come si faccia» sente il bisogno di specificare perché non vuole che Costantino pensi male di lui e teme che possa crederlo troppo stupido perfino per dedicargli un singolo istante di attenzione.



Contrariamente a quanto si aspettasse — contrariamente a quanto i suoi timori e le sue paure hanno suggerito nel corso degli ultimi giorni —, Costantino non ride. Costantino non ride, non lo caccia via, non lo guarda con sufficienza, non lo tratta come se fosse un appestato.



Costantino lo guarda e nei suoi occhi Augusto legge lo stesso sguardo che ha visto nelle statue di Giunone — e per l’ennesima volta ha troppa paura per parlare, troppa paura per fare qualsiasi cosa che non sia rimanere sotto quello sguardo quasi incandescente e aspettare la propria fine. 



«Posso insegnarti, se vuoi» è tutto quello che dice, mandando all’aria ogni singola ipotesi di Augusto, con lo sguardo più gentile che abbia mai visto; «rinfrescarti la memoria» specifica per non essere crudele e Augusto lo ama tremendamente per questo.



«Mi piacerebbe» ammette dopo qualche esitazione, sedendosi accanto a Costantino e lasciando che l’altro lo prenda per mano e lo guidi in qualcosa che Augusto aveva ormai dato per perso.


 



vi.




Costantino è paziente e gentile in modi che Augusto nemmeno riesce a concepire: non urla contro di lui quando Augusto sbaglia, non alza mai la voce, non perde mai la pazienza, non gli fa mai notare quanto riesca ad essere stupido — e Augusto si rende conto di esserlo davvero rispetto a lui e se ne vergogna tantissimo —, non lo fa mai sentire male per quello che non sa.



Costantino gli insegna di nuovo a leggere e a scrivere e a tenere il conto, fino a quando Augusto si sente di nuovo una persona e non più una macchina da guerra, fino a quando Augusto sa che se volesse potrebbe leggere uno di quei libri che a Costantino piacciono tanto. Fino a quando Augusto si rende conto che il divario tra lui e Costantino non potrà mai essere colmato davvero, no, ma che almeno non ha più motivo di vergognarsi di se stesso davanti a lui.



Perfino quando le loro piccole lezioni private giungono ad un termine, Augusto continua ad andare a sentire Costantino parlare dei moti degli astri e dell’infinito e dell’essenza delle cose. Costantino lo guarda ogni volta e ogni volta gli sorride, ornato della bellezza che gli dona il sapere e della polvere delle strade di Roma che lo arricchisce più di qualsiasi gioiello.


 



vii.




Augusto trova che ci sia qualcosa di profondamente sbagliato nel vedere Costantino senza gioielli, senza vestiti eleganti, senza i degni ornamenti che una regina meriterebbe. E come altro considerare Costantino se non una regina? Con quello sguardo incredibilmente fiero e quei modi regali, con quel modo di muoversi calcolato e misurato, con quegli occhi che lo guardano — ora che Augusto non può mettersi al riparo, ora che non c’è nessun posto dove nascondersi, ora che tutto quello che prova è scoperto, davanti a lui —, lo attraversano e riescono a strapparlo pezzo per pezzo, fino a ridurlo ad un niente in confronto a quello che è Costantino.



Augusto non si è mai sentito così con nessuno, Augusto non ha mai provato niente di simile nella sua intera vita e c’è qualcosa in tutto questo che lo sconvolge e lo spaventa.



Per questo ad un certo punto scappa, per questo ad un certo punto fugge il più lontano possibile cercando un riparo dagli occhi di Costantino e dai sentimenti che gli agitano il cuore.



Ma nemmeno fuggire serve davvero a qualcosa: lo sguardo di Costantino lo segue ovunque, perfino quando Augusto si ritrova tra le foreste della Gallia in una delle tante campagne militari nelle quali è stato chiamato a servire e Costantino è a centinaia e centinaia di leghe di distanza. Lo sguardo di Costantino lo segue e lo trapassa e gli squarcia il petto e l’anima.


 



viii.




Augusto trova che ci sia qualcosa di profondamente sbagliato nel vedere Costantino senza gioielli, senza vestiti eleganti, senza i