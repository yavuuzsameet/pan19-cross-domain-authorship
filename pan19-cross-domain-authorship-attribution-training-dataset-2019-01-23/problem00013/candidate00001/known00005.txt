la illuminò meglio con la torcia e per un attimo pensò che si trattasse soltanto di una fialetta di acqua benedetta vista l’immagine del santo cristiano dipinta sopra di essa.“Acqua tofana.” Mormorò però Nicole, l’aria di chi aveva capito tutto, e Cloe le lanciò uno sguardo perplesso.“Cos’è?”“Veleno.”Cloe sgranò gli occhi, tornando a guardare la boccetta dall’aria innocua. “Lo portiamo via?”Nicole non rispose ed entrambe anzi si voltarono a sentire passi e voci nel corridoio oltre la porta. Il più in fretta possibile risistemarono tutto così come l’avevano trovato e per un momento valutarono se avrebbero fatto in tempo ad uscire nuovamente dalla finestra. Si tuffarono sotto il letto quando la maniglia iniziò a girare e Nicole cercò di risistemare bene l’orlo delle coperte ed evitare che si muovesse mentre la signora Bishop accendeva la luce ridacchiando ad una battuta del compagno.Cloe cercava di sbirciare sotto l’orlo delle coperte per individuare le loro scarpe e capire dove fossero i due nella stanza, un po’ sperando che uscissero di nuovo da lì o che magari andassero entrambi in bagno dando la possibilità a loro due di fuggire. Roteò gli occhi quando invece i due sembrarono decisi a spogliarsi e mettersi a letto chiacchierando del figlio del pastore del villaggio. Intrecciò le mani e ci poggiò sopra il mento, preparandosi ad una lunga attesa mentre accanto a lei Nicole cercava di guardare l’orologio alla poca luce che trapelava sotto il letto.Scoprirono nel giro di mezz’ora molto più di quanto non potesse interessargli sulle abitudini del figlio del pastore, che a detta della donna era praticamente un delinquente, salvo poi capire che non aveva nemmeno dieci anni e che tutto il cattivo giudizio della donna proveniva dall’averlo visto giocare con una palla di domenica mattina quando invece a suo parere avrebbe dovuto aiutare il padre a preparare la messa. Cloe iniziò a meditare se potesse valerne la pena di uscire da sotto il letto e farsi scoprire solo per risparmiarsi i pettegolezzi sulla farmacista del villaggio che partirono una volta esaurito l’argomento bambino.Nicole accanto a lei fissava nel vuoto, probabilmente chiedendosi la stessa cosa o forse che avrebbe detto la signora a scoprire che l’uomo con cui si infilava nel letto era in realtà il colpevole dell’omicidio non solo del marito ma del suo maggiordomo.Quando spensero le luci e il materasso si abbassò sopra di loro Cloe tornò a fare attenzione a ciò che succedeva attorno a loro, sperando che si addormentassero in fretta, ma Bolton sembrava di diverso avviso e presto dovette fare appello a tutte le sue forze per non sbuffare a sentire rumori e gemiti che potevano voler dire soltanto che l’uomo stesse dando il giusto tanto quotidiano alla vecchietta.Nicole poggiò la fronte su uno dei suoi avambracci, probabilmente lei stessa al limite della pazienza con la coppia sopra di loro. Improvvisamente i suoni cessarono di botto ed entrambe si tesero, convinte che avessero smesso tanto in fretta perché le avevano scoperte, salvo rendersi conto che era tutto lì, che l’uomo si era risolto in cinque minuti o meno. Si voltarono a guardarsi l’un l’altra nonostante il buio e Nicole allungò una mano ad accarezzarle le dita, riuscendo effettivamente a distrarre Cloe ed impedirle di uscire da lì sotto solo per dire all’uomo che come amante faceva davvero pena.Aspettarono a quando i respiri dei due sembrarono finalmente calmi e quando la signora attaccò a russare sonoramente Nicole le strinse appena un braccio. Cloe si sollevò appena per poter strisciare fuori da sotto il letto quando la presa dell’altra donna si fece ancora più stretta e Cloe si bloccò di colpo, le orecchie tese a capire cosa succedesse.Il materasso si inclinò lentamente e quando il russare non si interruppe Bolton scostò le coperte e si alzò in silenzio.Quasi trattennero il respiro cercando di seguire cosa facesse e poterono così sentire il rumore di un cassetto che si apriva e chiudeva prima che l’uomo si dirigesse verso la porta e uscisse nel corridoio.Nicole sbirciò da sotto l’orlo della coperta per assicurarsi che non avesse solo finto di lasciare la stanza e diede un buffetto al braccio di Cloe per farsi seguire fuori da lì sotto, affrettandosi ad aprire il cassetto dove avevano trovato il veleno. Cloe si arrischiò ad accendere la torcia, cercando di schermare la luce col proprio corpo per non svegliare la signora Bishop che però continuava a dormire.Nicole strinse le labbra e scosse la testa a non trovare più il veleno, provando ad aprire anche il cassetto sotto a quello dove era sicura di averlo visto, ma si dovettero presto arrendere al fatto che l’uomo si era portato via proprio la loro prova.In punta di piedi fecero il giro del letto e aprirono la finestra per calarsi fuori e lasciare la villa, l’amaro in bocca di essere arrivate così vicine a trovare il modo di incastrare l’uomo.Osarono parlarne solo una volta scavalcato il muro di cinta della villa ed essere tornate sulla strada verso il villaggio.“Va bene, ma se lui è l’amante vogliamo provare a considerare quanto dovesse fare pena a letto il marito? Perché una non si cerca l’amante se il marito la soddisfa, e per preferire uno che si sbriga in meno di cinque minuti quello là doveva averla tenuta a stecchetto per almeno