conto in quel momento che era abbastanza inutile.
Gunnar scattò in piedi dal divano e vedere Trench tenere le mani addosso al suo uomo in quel modo lo fece incupire di botto. Non migliorò le cose constatare che per quanto tutto intero, Barney non sembrava esattamente in piena salute.
"Cosa ti sei fatto?" Chiede, andandogli incontro per aiutarlo lui a reggersi.
Barney sbuffò e gli si appoggiò contro. "Ma niente... solo una pallottola nella gamba. Ma me l'hanno tolta, non preoccuparti!" Scrollò le spalle, prima di fare una smorfia. "... e magari un paio di costole incrinate." Finì di spiattellare e, nonostante ormai non ci fosse nient'altro da fare per lui, Trench ancora non si decideva ad andarsene.
Lo svedese, reso piuttosto irritabile dalla preoccupazione, guarda il terzo come se fosse pronto a scuoiarlo con le sue stesse mani. "E tu che cazzo ci fai ancora qui?" Ringhiò.
"Un grazie sarebbe gradito, con la fatica che ho fatto per riportarlo a casa. Piuttosto tu cosa ci fai qui?" Rimbrottò Trench, senza ancora mollare la presa, ed anzi quasi stringendola.
"Viviamo insieme..." Borbottò Barney, impegnato a cercare di far mollare la presa a Trench un dito alla volta. Se avesse avuto due gambe sane a quest'ora lo avrebbe spinto via con un piede.
"Voi cosa?!" Sbottò, sorpreso, e finalmente mollò la presa.
"Viviamo insieme. Sei diventato sordo?" Ribattè Gunnar, aiutando Barney ad assestarsi alla sua presa, dopo che Trench lo aveva lasciato andare come un tizzone ardente. "Vieni qui, tu... hai messo il ghiaccio? Quando l'hai tolto?"
"Beh, abbiamo tolto il proiettile un quattro ore fa, ma il ghiaccio si è un po' sciolto strada facendo..." Sospirò Barney, appoggiandoglisi contro e facendosi aiutare ad andare a letto.
Gunnar sospirò e lo aiutò ad arrivarci e a stendersi. "Ti porto dell'altro ghiaccio da tenerci su. Riesci a respirare bene o ti fa troppo male?" Chiese, sollevandogli la maglia per controllare da che lato fosse ferito e quanto estesa fosse la botta. Non era la prima volta che aveva a che fare con delle costole incrinate e per quelle sapeva che cosa fare, anche se l'ultima volta era lui ad averle ed era stato per un incontro di karate e non per una missione paramilitare vai a sapere dove e vai a sapere contro chi.
Il brutto livido stava sul fianco destro, dalla stessa parte della gamba malandata.
"No, ci riesco... magari dormire sarà un po' dura, ma a respirare ce la faccio..." Gli accarezzò appena il braccio, molto tentato di addormentarsi non appena ebbe appoggiato bene la testa sul cuscino.
"Vado a prendere il ghiaccio... tu pensa solo a riposarti, ok? A riguardare il bendaggio ci ripensiamo poi..." Gli accarezzò la parte sana del costato e lo ricoprì per lasciarlo riposare, uscendo dalla camera.
Trench non fece in tempo a dirgli niente che Gunnar gli fece segno di tacere mentre andava a pescare il ghiaccio per Barney e tornò in camera subito dopo, con il ghiaccio avvolto in un canovaccio.
"Sei un angelo..." Commentò in un sussurro Barney, con un mezzo sorriso. A dire il vero un po' aveva temuto che a vederlo tornare malconcio si arrabbiasse, vederlo reagire così era invece un gran sollievo.
"Gli angeli sono creature spaventose che non esistono, Barns... lasciami essere solo un ventenne..." Ridacchiò a voce bassa, posando il ghiaccio contro il suo costato. "Ti lascio riposare, adesso, se hai bisogno chiama..." Si sporse a baciarlo sulle labbra.
Lo baciò piano sulle labbra, scuotendo la testa alla sua frase. Un po' si chiedeva chi è che gli avesse detto una cosa così stupida sugli angeli, ma avrebbe avuto tutto il tempo per indagare più tardi. Se se lo fosse ricordato dopo il sonno in cui piombò di colpo.
Dopo essere uscito dalla camera, Gunnar trascinò Trench in cucina, per disturbare Barney il meno possibile. Già l'idiota stava per incrinargli le costole anche dall'altro lato.
"Quale parte di 'cosa cazzo ci fai ancora qui' non era un invito abbastanza chiaro a levarti dalle palle?"
"Datti una calmata, Big Jim, sono qui solo per Barney."
"A Barney ci penso io, tu tornatene a casa."
"Come pensi di fare a pensare a Barney, sentiamo? Vuoi dargli un bacino sulla bua? Perché con le costole incrinate funzionerà alla grande e-"
"So come si sistemano le costole incrinate, ci sono passato, lo so fare."
"Sai anche come prenderti cura di un buco di proiettile in una gamba? Perché non è il male delle costole incrinate, è che se non lo aiuti a curare quello, è capace di rimanere zoppo per sempre. O di perdere del tutto la gamba, anche quella è una possibilità."
Gunnar tacque per un momento, di fronte a quella prospettiva, e non trovò le parole per rispondergli.
"Apri gli occhi e guarda in faccia la realtà, Gunnar, tu non appartieni a questo mondo. Non sai niente, non sai cosa devi fare né cosa potrebbe esserci da fare in un futuro. Non hai niente da dare a Barney tranne questa cosa in