certo colpa mia se al suo ragazzo piaceva il ruolo passivo, niente da dire, ma la virago imbufalita aveva disgraziatamente un’ottima memoria visiva; così, dai che ti ridai, alla descrizione fisica che aveva potuto mettere insieme in quei pochi minuti aveva associato nome, numero di telefono, genealogia e misure in meno di due settimane.

Pazienza; da Roma non mi ci hanno mai schiodato davvero, ci torno per qualche incarico in trasferta particolarmente appetitoso, ma per il lavoro che faccio Firenze è comoda, danarosa, tranquilla e relativamente centrale, anche se non tanto quanto sarebbe utile alla causa. Abito da solo in un bilocale centralissimo, discreto, niente affatto equivoco - i marchettari ricevono raramente in casa, ma potrei farlo senza destare sospetti fra gli altri condomini - e come unico compagno ho un gatto che più o meno fa il cazzo che vuole, salta su e giù dal terrazzo quando gli va e capita che per giorni e giorni non ritorni dal suo cuscino sotto lo stendiabiti. Io ho provato a chiamarlo Alberto, ma non sono sicuro che abbia accettato il battesimo da parte mia, eh. E oh, giusto, non è l’unico gatto della mia esistenza. Ma questa è un’altra storia, ed è fatta di pettegolezzi scabrosi.

Non capisco un’acca dei codici che tengono su Mirabilis, ma metà dei contenuti utili sono miei: alberghi, ristoranti, locali alla moda e cose così; agenzie affittuarie e fioristi, sportelli bancari e recapiti di clienti danarosi o facili da compiacere sono il mio terreno di gioco. E vinco quasi sempre io.

  

"To', tutto tuo. Non andare sui siti porno, non installare niente e non fare tardi. Ho un appuntamento." Lorenzo gli lancia il netbook con tanta malagrazia che Federico quasi rischia l'osso del collo per prenderlo prima che si fracassi a pochi centimetri dal letto.

Federico gli rivolge un'occhiataccia e fa per aprire lo sportello del computer, poi ci ripensa e gli rivolge un fischio per richiamare la sua attenzione, prima che si tolga anche le mutande per fiondarsi in doccia. "Spe', che genere di appuntamento?"

"Uno dei soliti."

"Vai di nuovo dal maniaco che vuole che lo tratti da gatto?"

Lorenzo ride, gli si avvicina per stropicciargli il colletto della camicia e poi si china a sussurrargli a un orecchio, a metà tra il sensuale e l'irrimediabilmente stronzo: "Di' miao a zio Lollo, bel micetto".

Pochi istanti dopo le mutande di Lorenzo attraversano la stanza in volo, atterrando giusto sulla testa di Federico.

 

Alessio ansima forte contro il petto di Lorenzo, stremato - il loro gioco sarà anche divertente ed eccitante, ma nessuno ha mai affermato che non sia faticoso - e scuote le mani quel tanto che basta da far tintinnare le manette che gli legano i polsi alla sbarra che attraversa la testiera del letto.

“Si dice ti prego, padrone”, scherza Lorenzo, allungando una mano verso il comodino per raccogliere la chiave e liberarlo: si struscia sul corpo di Alessio con deliberata lentezza nel farlo, riacutizzando in lui tutti i muscoli doloranti e le sensazioni che, ancora una volta e ancora erroneamente, credeva sopite almeno per qualche ora. “Sei un ingordo” commenta Lorenzo quando se ne accorge, dando uno strattone al guinzaglio al collo di Alessio mentre modula la sua voce fino a renderla un filo più sprezzante di quanto sarebbe accettabile.

“E tu sei un bastardo” sibila Alessio, e subito geme per il contatto caldo e inaspettato di due polpastrelli contro la sua apertura. “No, Lollo, ti prego…”

“Ecco, già va meglio, così…” Le dita affondano solo un paio di volte in lui, strappandogli un mugolio implorante e non del tutto infastidito, poi fa scattare le manette intorno ai polsi di Alessio e i due si ritrovano a respirare la stessa aria, l’uno accanto all’altro, senza più cercare soddisfazione di quel tipo.

“Stavolta devi farti pagare, però.” Quando Alessio vede che Lorenzo non risponde e si limita a giocherellare prima con l’estremità del guinzaglio, poi con un pelo sporgente sul lato dello sterno, gli batte una mano sul sedere. “Lollo, non puoi continuare a venire qui, fare quello che facciamo e andartene senza prenderti un soldo. Non se pretendi di fare solo la troia, con me.”

Lorenzo sospira una volta, poi due, prova a tirare via il pelo con uno strattone, ma naturalmente non ci riesce. “Magari non voglio fare solo la troia, con te”, ammette quasi a malincuore.

“Be’, allora potresti venire a trovarmi quando hai voglia, non quando hai un buco nella tua agenda. Tanto per cominciare, s’intende. O potresti trasferirti qui, c’è spazio per tutti e due.”

“Mi stai chiedendo di sposarti.”

“Non…”

“E io non voglio sposarti. Cosa c’è di sbagliato se voglio scopare con te ma non voglio vivere con te ventiquattr’ore su ventiquattro, Ale?”

Alessio prova a cercare un’obiezione inappuntabile, invano. “Non capiresti.”

“Smettila di giocare all’innamorato e torniamo al mio problema.”

“Ah, quello.” Alessio sogghigna. “C’è Lazzari.”

“Mi fa male il culo solo a ripensarci. Quello non