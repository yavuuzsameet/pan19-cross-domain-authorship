caviglie, di velluto rosso scuro, e un soprabito marrone.

“Sono troppo plebeo per una contessina,” ammette Cosimo. “Pagamento in anticipo?”

“Non è necessario. Non fuggirai da nessuna parte.” Contessina fissa il pomo d’Adamo di Cosimo che va giù e poi torna nella sua posizione, rivelando la sua tensione. “Spogliati.”

Cosimo batte le palpebre una sola volta. “Qui?” risponde, dando una nuova occhiata al lussuoso soggiorno, alle luci del giorno che iniziano a calare.

“La mia camera da letto è un premio. Dovrai meritartelo.”

Cosimo si slaccia la cravatta, lasciandola ricadere sulla poltroncina più vicina. Si sbottona la giacca e la camicia, sfila le scarpe senza slacciarle, armeggia qualche istante con la cintura prima di srotolarla dai passanti e di calarsi i pantaloni; si toglie i calzini, esitando sul secondo. Un cenno autoritario di lei lo spinge a calarsi anche i boxer, che raggiungono il resto dei vestiti in un mucchietto vagamente pietoso sulla stessa poltroncina.

“Se vuoi che mi fermi, in qualunque momento, dovrai dire Àlbizzi una volta soltanto, e interromperò qualsiasi cosa stia facendo al tuo corpo. O alla tua mente.” Gli si avvicina, gli pizzica un capezzolo. “Ripeti.”

“Àlbizzi.”

“Molto bene.” L’erezione di Cosimo si accende al contatto della mano piccola di Contessina sul suo petto. Lei fa un passo indietro, sedendo su una delle poltroncine libere.

"In ginocchio." Contessina sorride lievemente. "E mani dietro la nuca."

Il tappeto sotto di lui è morbido e folto. I muscoli di Cosimo si tendono nel portare le braccia ai lati della testa, esponendolo allo sguardo critico di una persona cui ha ceduto il completo controllo di cosa succederà nella prossima ora. Memorizza la gestualità di Contessina, il suo tono secco e autoritario sfumato di gentilezza. Immagina il corpo di Marco, teso all’indietro in una posa da statua di Donatello… Cosimo fissa il vuoto, ignorando la lenta ondata di piacere che si mescola al proprio sangue.

“Striscia sotto le mie gonne.”

Cosimo ubbidisce con diligenza: cammina sulle mani e sulle ginocchia fino a raggiungerla, infilando la testa al di sotto del costoso velluto. Contessina non porta mutandine. Cosimo esita, provando a mettere a tacere i sensi di colpa che neanche l’assenso di Marco è riuscito a spegnere. Poi passa la lingua tra le cosce di Contessina, leccandola con passione crescente, vincendo l’opposizione che lei esercita stringendo la sua testa attraverso il tessuto. Cosimo prova un vago senso di stordimento, respira a fatica.

“Esci.”

Cosimo rifiata, attendendo carponi il prossimo comando della sua padrona. Contessina si sfila un bracciale di stoffa dal polso, svolgendolo in una benda azzurra di velluto che finisce davanti agli occhi di Cosimo. Privato della vista, sussulta ad ogni tocco e respiro di Contessina: lei gli accarezza la schiena, dalla nuca alle natiche; ripete più e più volte il gesto, lasciando colare qualcosa di freddo e vischioso sulla pelle - olio profumato, a giudicare dalle sensazioni e dall’odore di erbe - in ogni angolo del suo corpo che lei possa raggiungere. Cosimo trattiene il fiato quando lei lo penetra senza preavviso con due dita, affondando dentro di lui fino alle nocche prima che possa balbettare una protesta: prova ad afferrare la propria erezione, ma uno schiaffetto di Contessina con l’altra mano gli suggerisce con delicatezza che ciò di cui lui ha bisogno non è ciò che lei vuole.

Contessina fa ruotare le dita scivolose di gel dentro di lui, ignorando il verso incomprensibile che sfugge dalla gola di Cosimo. “Sei così stretto. Il tuo ragazzo non ti fotte abbastanza.”

“Non abbiamo ancora--”

“Non ci credo. Quanti anni hai, sedici?”

“Non ci sentiamo pronti,” geme Cosimo, ignorando il piacere che lo fa sussultare quando Contessina stuzzica la sua prostata.

“Ed ecco perché lui non si è opposto a questa visita. Non sei pronto tu. Ma a molti uomini piacerebbe fotterti fino a farti implorare pietà. Ti piacerebbe, eh?” Contessina lo libera dalla pressione sulla sua prostata, estraendo le dita. Cosimo tira il fiato, non osando rispondere e fare ammissioni di cui potrebbe soltanto pentirsi, preferendo concentrandosi sui rumori e sui tintinnii che richiamano la sua attenzione; poi tutto quello che può fare è sbuffare e gemere perché la pressione ritorna, più forte, più estesa.

“Per tutti i Papi, cosa mi stai mettendo--”

“Se posso giocarci io, puoi farcela anche tu,” commenta impietosa, utilizzando il fallo sintetico su di lui: con il corpo che risponde così entusiasta al suo operato, restano le resistenze mentali da vincere. L’autocontrollo di Cosimo frana rovinosamente. Il fallo che scorre dentro di lui… non vede l’ora che sia quello di Marco. Si maledice per non aver neanche provato a considerare la possibilità in questi lunghi mesi. Di nuovo prova a toccarsi, di nuovo Contessina gli nega il piacere.

“Ti prego…” supplica, indolenzito dal piacere non sfogato.

“Cosa c’è?”

“Ho bisogno di godere.”

“Non è ancora il momento.” Cosimo non si limita neppure più ad assecondare i movimenti lenti e profondi del fallo guidato da Contessina: li insegue e li contrasta, sperando che basti per arrivare