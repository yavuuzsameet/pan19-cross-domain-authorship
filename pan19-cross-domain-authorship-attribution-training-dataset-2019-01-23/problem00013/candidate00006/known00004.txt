fino all'ultimo, tenendo a bada le ondate di piacere che si approssimano; e si aggrappa alla sottile pelle d'oca sulla pelle ruvida delle sue braccia, e alle labbra semiaperte da cui soffia un sibilo rovente, finché spariscono anche questi particolari dalla sua mente e l'orgasmo più intenso di cui abbia memoria non si riversa nello spazio strettissimo tra i loro corpi, uno spasmo violento che succede a un altro, e a un altro ancora, prima sempre più rapidi e poi sempre più lenti.

Andrea aspetta che le cose smettano di andare bene, perché neanche questo gli permette di tradire il suo essere fatalista, e nel frattempo ne gode ogni istante.


 

Al di fuori di quella stanza, va tutto male. Novembre sembra così lontano, il secondo posto è lontano davvero, e ad Andrea importa, importa più di quanto le parole di circostanza possano dire, importa più di quanto un paio di occhi possano esprimere, seguendolo in ogni sua spiegazione, da lontano. Il mondo di Andrea si sbriciola lentamente, come un argine eroso dal fiume, e il diluvio è davvero pesante da sopportare con un semplice ombrello a ripararti - anche quando l'ombrello lo regge qualcun altro per te, prendendo le tue difese in ogni occasione. (Andrea lo ha visto discutere con Esteban. Deki e Esteban non discutono mai, o almeno è quello che giura Franco, e Franco è lì da molto più tempo di lui, e se le cose continuano così è difficile che possa seguire il suo esempio.)

"Non devi prendere le mie difese senza ascoltare." Deki non risponde, si limita a baciare e a mordicchiare quel punto tra la base del collo e la spalla che lo fa letteralmente sciogliere, ed è molto, molto difficile per Andrea scostarsi quel tanto che basta da poterlo guardare negli occhi e impedirgli di toccare ogni parte del suo corpo che possa raggiungere. (Impedirsi di toccare ogni parte del suo corpo, piuttosto.) "Ehi," lo minaccia un po', l'inguine ancora premuto contro quello di Deki, la biancheria sempre troppo stretta per contenere senza problemi le rispettive voglie, "dico davvero. Potrebbe avere ragione lui, per quanto ne so, e gli dai contro solo per me."

"Si dà il caso che io ascolti quando parlate, invece." Deki muove un po' le mani e le braccia, quasi godendosi la stretta in cui Andrea le costringe, prima di riaprire gli occhi e di continuare. "E aveva torto. Quindi gli do contro perché è la cosa più sensata da fare."

"Devo essere io. Non… non dobbiamo disunirci, è l'errore che fanno tante squadre quando arriva il momento no. Mi fido di te, ma…" Andrea esita, cercando un'argomentazione valida di fronte alla smorfia furba di Deki, "devo essere io," insiste, lasciandolo andare.

Deki, per tutta risposta, scosta l'elastico dei boxer di Andrea, quel tanto che basta da sfiorargli il fianco con due dita. "Stai pensando troppo."

"Può darsi," ridacchia. "Mi fai smettere tu?"

"Se vuoi." Andrea trattiene il respiro, seguendo il breve contorcersi di Deki poco sotto di lui, gli slip che cadono da qualche parte oltre il bordo del letto, e poi smettendo di seguire qualsiasi cosa che non sia il sapore aspro ed eccitante della lingua di Deki, il movimento sinuoso delle mani di Deki lungo i fianchi nudi, le gambe di Deki che si allargano e-

"Non-"

"Sì." Deki sistema un cuscino sotto il bacino, con una sorta di abilità consumata, e gli allunga un tubetto lucido, mezzo consumato. "Non è vero che non puoi, al massimo non vuoi. Ma lo voglio io. Hai intenzione di negarmelo?"

Andrea scuote la testa, un po' pallido. "Non l'ho mai fatto."

"Ci sono un sacco di cose che non avevi mai fatto. Non avevi mai allenato l'Inter. Non avevi mai mangiato sushi. Non avevi mai fatto sesso con un uomo. Sono tutte cose che sai fare bene." Deki sorride, l'espressione più ammiccante che mai. "Ti guido io."

Non ne ha troppo bisogno; Andrea sa abbastanza, e quello che non sa può immaginarlo, e quello che non sa né immagina lo scopre, un passo per volta, mentre il suo sesso scivola dentro Deki con meno facilità di quanto immaginasse - la resistenza che incontra lo spaventa, teme di fargli male, ma Deki è pronto ad attirarlo a sé in un altro bacio che sfuma in un respiro caldissimo, tremolante, che trasuda una sensazione che Andrea non riesce a cogliere. Si muove piano, anche quando il corpo di Deki gli si spinge contro per ottenere più in fretta il piacere che monta, anche quando il suo stesso corpo lo implora di affondare con spinte più rapide dentro di lui, perché l'espressione sognante di Deki è abbastanza per eccitarlo più di quanto non abbia fatto in qualche dozzina di momenti rubati al tempo non proprio, e i suoi gemiti liquidi e sfumati sono un'eco più profonda di quelli che si lascia sfuggire a sua volta quando l'affondo lo porta a toccare quel punto che scuote Deki da dentro e spezza il controllo che esercita su di lui, cedendolo ad Andrea, portandolo