, mi piacerebbe pensare che mi mancherà. Perché non riesco a muovermi?»«Bedy l'ha portata al centro e le ha somministrato l’antidoto creato artificialmente dai Nexus.» E ripeté succintamente quanto aveva appreso dalla sovrana. Sentì il legame tremare, prima di liberarlo.«Bedy non ti ha detto di dare del tu a tutti? In ogni caso avrà avuto i suoi motivi per usarlo, nonostante sia meglio morire che restare a vegetare su un lettino a rotelle. Sta sicuramente lavorando a una cura definitiva e a un modo per rigenerare le cellule morte... serve Douglas. È morto?»«È nelle sue... tue stesse condizioni.»«Maledizione. Riferisci a Bedy: Douglas è merce sacrificabile. Se non riescono a compiere il miracolo nel mio cervello, fatelo fuori e usate i Nexus per curarmi.»«Ma che dici?» David non riuscì a trattenersi e gridò in preda all'orrore; per un istante, gli sembrò di essere ben distinto dalla mente del Mister, un intruso in un ambiente ostile. «È uno di noi, non puoi decidere chi muore o chi vive!»«E chi lo dice?»La sua affermazione, così naturale, lo inorridì ulteriormente. Indietreggiò di corsa, ritrovandosi un istante dopo ginocchioni contro un paio di gambe assurdamente lunghe. Le abbracciò, istintivamente.«Non farlo mai più» singhiozzò, stringendo i polpacci di Ibra senza neanche provare a guardarlo, o ad alzarsi, ancora terrorizzato dalla spietata freddezza del Mister e da ciò che avrebbe potuto vedere su di lui – ne aveva abbastanza, di ferite. «Non sparire. Non fare l'eroe. Non abbandonarmi.»Sentì le punte delle sue dita accarezzargli i capelli. «Te lo prometto.» «... dopo aver fatto fuori Zambro, un gruppo dei loro ci ha inseguito, anche quando abbiamo oltrepassato i confini della città. Siamo riusciti a far perdere le nostre tracce fuori Assago; il tempo di predisporre un po' di false piste nel caso avessero capito che eravamo stati lì, e siamo ritornati.»«D'accordo» sospirò Bedy, facendo il gesto di riporre dei fogli per riportare l'ordine sulla sua immacolata scrivania. «Sono molto soddisfatta, anche se non è certo il momento di pacche sulle spalle e promozioni, come potete ben capire. Non possiamo certo definirci vincitori, non con due esponenti di spicco fuori combattimento e due accoliti definitivamente perduti, ma-»«Due?» Dejan alzò la testa, come se si fosse appena intromesso nella discussione. «Chi altro-»«Jardinero» rispose semplicemente. Ibra colpì il pavimento con stizza, prima di tornare a controllarsi, e David dovette ritrarre di scatto i pensieri vaganti per evitare di essere letteralmente bruciato dai suoi, brulicanti di insolito calore. Impiegò qualche istante, prima di capire che Dejan stava chiedendo ulteriori ragguagli.«Julio è arrivato parecchio dopo il Mister. Non può essere stato colpito da Ringhio, era già morto.»«Esattamente» confermò Bedy, alzandosi con calma e porgendo ai due accoliti superiori la fotografia delle tremende ferite che avevano quasi staccato la testa dal busto alla vittima. «E questo ci pone di fronte a un altro problema. I colpi inferti alla carotide destra e alla giugulare sono netti, cauterizzati dal passaggio di una lama rovente; altri tagli e buchi evidenziano l'utilizzo di armi piccole, forse stiletti, o shaken, o quadrelli di balestra che però non sono stati ritrovati.»«Gaénna» mormorò Dejan, con tono aspro. «Da quant'è che non ci ritrovavamo un Cacciatore a Milano?»«È probabile che sia stato richiamato dalla recrudescenza della lotta tra noi e il Conclave di Galliani: non sto qui a spiegarvi cose già note, come le motivazioni che possono spingere un elemento di disturbo del genere a intervenire nei nostri scontri. Sta di fatto che dobbiamo proteggerci da due minacce, anche se un Cacciatore in libertà e pronto a sterminare qualsiasi vampiro gli sbarri la strada è un pericolo per noi tanto quanto per loro.»«Ora però non hanno Ringhio, il che significa che da loro dobbiamo aspettarci attacchi convenzionali e non tossine mortali.»Un sorriso di circostanza. «Esattamente, tanto più che entro quattro ore sarete completamente schermati dal veleno artificiale, nel caso ne avessero ancora a disposizione, e potremo bloccare la degenerazione delle funzioni nervose di Douglas e José. Quanto a questa questione...» e si rivolse direttamente a David, un'ombra di preoccupazione nella sua voce, «perdonami se ti ho costretto al duplice sforzo di entrare nella sua mente e di seguire il briefing, ma non l'avrei fatto se non fosse stato assolutamente necessario.»David scosse il capo, per farle capire che non c'era motivo di preoccuparsi, e Bedy restò in attesa del suo rapporto. «Il Mister non mi ha attaccato. Non ricordava cosa fosse successo, dopo l'attacco di Ringhio, e ha chiesto delle sue condizioni.»«Nient'altro?»David non esitò. «Attende con fiducia le cure, ma prega di far presto.»«Naturalmente. Dopo la sintesi della protezione definitiva contro la tossina, lo staff sarà interamente concentrato a risolvere la sua questione, ancor prima di quella di Douglas. David... quali che fossero le tue mansioni, sei sollevato da ogni incarico per le prossime ventiquattro ore: ho necessità che le tue forze siano quanto più alte possibile, perché dovrai metterti in comunicazione con la mente di José per almeno