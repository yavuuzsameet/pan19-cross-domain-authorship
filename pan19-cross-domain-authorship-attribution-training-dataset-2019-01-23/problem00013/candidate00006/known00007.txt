bollente di Juan Carlos che entra dentro di lui, neanche lontanamente paragonabile a quello che prova quando è Pau, o qualcun altro, a scoparlo. Piacevole, in qualche caso estremamente piacevole, ma non la stessa cosa. No, lo amo. Lo amo al punto da restituirtelo, perché con te è stato più felice. Ricky non sa se ha detto questa frase o l'ha solo pensata, perché Pau sceglie proprio l'istante successivo per tirare un respiro profondo e avviarsi verso l'ingresso del condominio dove abita Ricky.

Amo Juanki? si chiede, per tutto il tempo che Pau passa a casa di Juan Carlos, e con molta probabilità anche quello successivo al loro incontro. Passa il pomeriggio a guardare la partitella del Barcelona B, e a tirare canestri a ripetizione, da solo, facendo due passi indietro ad ogni centro; quando i suoi muscoli gridano di fermarsi, e ha rimesso tutti i palloni nei cesti, non sono passate neppure tre ore.



*



Ricky non torna che a tarda sera, non sapendo neppure cosa aspettarsi: con tutta probabilità Pau è riuscito a mettere insieme Juan Carlos, si dice, o una parte dei suoi pezzi, e in casa non c'è più nessuno. Oppure è ancora lì, ma è di nuovo intero, e non ha più bisogno di lui, e di Juan Carlos gli resteranno solo ricordi e sogni bagnati. È il motivo per cui ha impiegato sette ore a tornare indietro (tornare a casa? Quella non è ancora la sua casa, sa tutto troppo di nuovo ed estraneo, è dall'anima di Juanki che anela a tornare), invece di venti minuti.

L'Hummer di Pau non c'è più. A Ricky bruciano un po' gli occhi mentre gira la chiave nella porta. Poi inspira l'odore di Juan Carlos, sente il suo respiro spezzarsi mentre si accorge che non è più solo, il ronzio che fa mentre tira su col naso, i passi strascicati che si fermano un paio di volte, come se non sapesse se mostrarsi o se restare dov'è.

Poi Ricky lo vede, più distrutto e sconfitto di come l'ha lasciato, rosso in viso e sudato per il troppo pianto, ed è allora che non riesce più a contenere quel bruciore agli occhi, perché Juan Carlos è spezzato del tutto, e se non c'è riuscito Pau, neppure lui può anche solo riavvicinarne i pezzi. Si vergogna, perché è l'esito che gli permette di avere Juan Carlos per sé - sminuzzato, polverizzato, vulnerabile come quando lo era lui dieci anni fa o giù di lì, e comunque suo - ma lo abbraccia stretto, e lo sente barcollare e crollare sul letto dietro di sé; lo stringe e non gli dice niente, perché Juan Carlos singhiozza, e quel suono nuovo e orribile dice già ogni cosa. E Juan Carlos, dopo molti interminabili minuti, allaccia le braccia dietro la schiena di Ricky.





YA TUVE SUFICIENTE





Juan Carlos regala l'ultima bottiglia presente in casa a Jasikevičius: quando Ricky torna a casa, il fiaschetto allungato di Ratafía non c'è più, e tra le carte che ingombrano lo svuotatasche all'ingresso c'è una ricevuta di spedizione per Vilnius per un carico fragile. Il cuore di Ricky si allarga a dismisura, nonostante sia già arrivata la prima sconfitta in campionato.



*



A fine novembre, il Barcelona naviga poco sopra la metà della classifica, a sei punti dal Real e dalla Joventut, che - un po' a sorpresa, almeno per chi non vive a Badalona - viaggiano appaiate fin dall'inizio del campionato. Per richiesta di Basile, Ricky gioca più arretrato rispetto ai tempi migliori di Minnesota, da guardia tiratrice, e si sente un usurpatore fino alla terza di campionato: poi arriva a fare tripla doppia e ventiquattro punti a Vitoria, la settimana dopo, portando i suoi sopra quota 110, e a quel punto perfino le frange più estremiste del pubblico sono disposte ad accettare che il numero undici non sia stato ritirato a giugno scorso. Niente bombe dalle sue mani, ma i tiri di Ricky sono potenti, precisi, e soprattutto bastano a infilare sei vittorie consecutive.

Tre settimane prima di Natale, Juan Carlos è in tribuna d'onore con moglie sul fianco sinistro, figlia maggiore sul lato destro e figlia minore sulle ginocchia a guardare el Clásico, quattro file più avanti di Marc (e visto che il destino adora prendersi gioco di Ricky, c'è ancora una volta Rudy contro di lui: è sempre bello sapere che a guardarti dal campo o dagli spalti c'è un sacco di gente che una volta o l'altra ti ha scopato - a volte anche tutti insieme) e con almeno quaranta delle quarantadue telecamere presenti puntate ogni cinque minuti su di lui. Il Real vince dopo due supplementari, e di un punto soltanto: ma Ricky è arrivato a farne trenta, di punti, e il pubblico, anche se visibilmente deluso per la vittoria sfuggita via a sette secondi dalla fine, acclama quasi soltanto lui.

Sicuro, l'abbraccio di Rudy, il modo in cui gli accarezza il lobo dell'orecchio con la mandibola per farlo, sono tutti richiami di un vecchio amico per attirare la sua attenzione - un dopopartita caldo e alcolico in una