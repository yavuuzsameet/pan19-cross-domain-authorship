stare per svegliarsi, per togliere la mano e la giacca dalle sue spalle con un gesto fluido e veloce. 

 

Si era detto che era stato solo un gioco, quel gesto, solo una sfida con se stesso per provare com’era comportarsi da erbivoro e avere una debolezza. Il fatto che quella debolezza avesse un nome e un cognome e stesse diventando onnipresente era qualcosa di secondario e irrilevante.
Poi il gioco aveva smesso di essere solo duro ed era diventato spietato.

 


Irie Shoichi, fidatissimo compagno e subordinato di Byakuran, era in un appartamento supersegreto dei Vongola. Era nella stessa stanza col Decimo Vongola, che lo stava ascoltando in piedi accanto ad una finestra. Tutta quella situazione era assurda, tutto quello che Irie Shoichi stava dicendo era assurdo, ma per quanto l’Hyper Intuition di Sawada Tsunayoshi su di lui fosse fastidioso, in quella situazione era l’unica loro arma.E il Decimo Vongola aveva capito che Irie Shoichi diceva il vero. Quella era la loro unica possibilità. Dopo non ci sarebbe stato più nessun Cielo da proteggere. «Ho capito, farò come hai detto» queste le sue parole dopo aver ricevuto l’ordine da parte del boss. Poi vide la preoccupazione sul volto del Decimo Vongola e fece l’unica cosa che in quel momento poteva rassicurare entrambi: sorrise in modo sarcastico e sfacciato, nel modo in cui gli urlava sempre tacitamente in faccia che era proprio rimasto un erbivoro. Quando chiuse la porta alle sue spalle, lasciando nuovamente da soli il boss ed Irie Shoichi, si sorprese nel constatare che la sua mente si fosse completamente svuotata e congelata.Sawada Tsunayoshi sarebbe ufficialmente morto, soltanto lui ed Irie Shoichi avrebbero saputo che non era vero.Un mondo senza Cielo.


 

Mancava poco ormai all’ultimo giorno da vivo di Sawada Tsunayoshi, il boss gli chiese di incontrarsi nell’ultima base segreta dei Vongola che ancora Giannini non aveva terminato di costruire, la prima di cui gli avesse mai mostrato la pianta. Il giorno dopo, Hibari sarebbe ripartito di nuovo. Da dietro la porta scorrevole e automatica della sala per gli allenamenti, sentì la vibrazione delle Fiamme del boss; si stava allenando da solo, cosa del tutto inutile, tra l’altro, visto che da lì a poco sarebbe consapevolmente finito in una bara. Entrò e lo vide sospeso in alto; era forte, risoluto e fiero come quando diceva che non avrebbe mai perdonato un nemico.Patetico. La porta si chiuse, il boss scese davanti a lui.«Come mai hai chiesto di vedermi, Sawada Tsunayoshi?»«Dobbiamo discutere di alcune cose» tagliò corto andando a sedersi a terra in un angolo per riposarsi; lui restò in piedi a guardarlo con finto occhio critico.«Tipo il tuo testamento?» Finse di non sentirlo. «Dovrai allenare il me stesso di dieci anni fa: nessuno meglio di te conosce le mie tecniche di combattimento, nessuno meglio di te sa come far uscir fuori le mie abilità in poco tempo».Era vero, glielo concesse.«E nessuno meglio di te» continuò il boss con un sorriso astuto, «sa avere meno pietà di me».«Sei sempre stato un erbivoro».«Lo so».«Ti tratterò da erbivoro».«So anche questo. Come so che ti sopporterò. Fra i miei Guardiani sei l’unico contro cui posso combattere senza aver paura di fargli male».Era un complimento, gli concesse anche quello.«Io invece ho sempre voluto farti male».«So pure questo» un sorriso sia benevolo sia sfacciato. «Tu hai sempre avuto intenzioni omicida nei miei confronti» un sospiro spazientito. «Un’altra cosa… il Trial. Forse sarà lo stesso Reborn a proporlo, nel caso dovrai farlo tu».Si guardarono seriamente negli occhi.Hibari incrociò le braccia al petto, per la prima volta perplesso. «Nella storia dei Vongola mai nessuno ha affrontato il Trial così giovane».«Hai paura di uccidermi?» di nuovo un sorriso sfacciato.
Il Decimo Vongola era sicuro che il se stesso dieci anni più giovane avrebbe superato il Trial.«Ti costringerò a mostrarmi le tue vere abilità, oppure ti ucciderò».«Contavo proprio su questo» annuì ironico.«Il Sawada Tsunayoshi che conoscevo dieci anni fa non era neanche l’ombra di quello che sei adesso, Decimo» marcò bene l’ultima parola, chiamandolo col suo appellativo in italiano. Lo vide trasalire appena. «Cosa ti aspetti da lui?» Lo guardò seriamente negli occhi mostrando per un lungo attimo tutti i suoi dolori e anche i suoi anni – per quanto fosse strano, il più delle volte il boss sembrava un eterno adolescente infuso dei suoi stessi ideali. «Ti capita mai di sentirti stanco, Hibari?»Aveva dimenticato il "san", ma tanto sarebbe finito in una bara a breve, tanto valeva aspettare. Solo per quella volta. «No». Gli sorrise, il sorriso che gli faceva sempre quando replicava con "Menti". «Siamo adulti pieni di dolori e perdite, loro sono ancora giovani e forti: si ritroveranno davanti ad un futuro che non è sereno come quello che pensavamo avremmo avuto a quell’età e proprio per questo combatteranno con più forza di quanta ne abbiamo noi. E tu, come spianerai il cammino al te stesso dieci anni più giovane?»«Non sarò mica così stupido da farmi sostituire».Di nuovo il sorriso da "