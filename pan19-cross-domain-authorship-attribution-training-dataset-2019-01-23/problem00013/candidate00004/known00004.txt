per baciarli, ma lei fece velocemente dei passi indietro per allontanarsi da lui.- Potter! –- Oh, Evans! Grazie, grazie! Il mio cuore sta esultando! –- Vedi allora di andare a farlo esultare da qualche altra parte! Sparisci, adesso! –James si alzò da terra e schizzò via.Avrebbe fatto in modo che quell’unica volta che gli aveva concesso non rimanesse l’ultima. Oh, se l’avrebbe fatto.

 

Note finali:- Anche questa è tutta per Shadriene, per il suo compleanno <3- James e Lily hanno diciassette anni e sono all’ultimo anno a Hogwarts: Sirius e Remus, nel quinto libro, dicono che fu solo al settimo anno che i due iniziarono ad uscire insieme.- Mary è il nome di un’amica di Lily che lei nomina spesso nei ricordi di Severus.

 




1996 – Draco & Hermione



1996
Da qualche parte, nella Biblioteca di Hogwarts…


Era giusto seduta a qualche tavolo da lui, con le guance bagnate e gli occhi arrossati. Di solito quando lei scriveva non si sporcava mai le mani d’inchiostro, lui lo sapeva, eppure in quel momento aveva il dorso della mano sinistra sporco di blu.


Quel Weasley.


Aveva bucato la pergamena su cui stava scrivendo, forse tracciando con troppa forza dei puntini sulle i, e gli era sembrata più volte sul punto di appallottolare la pergamena per gettarla via, lontano da lei.


Quel dannato Weasley.


Alla fine era rimasta ferma a fissare il tavolo con lo sguardo vuoto; di certo si sarebbe ripresa solo quando quel cretino di Potter fosse venuto a cercarla, e lei, come sempre, avrebbe finto di esser forte.


Quel dannato, stupido Weasley.


Diverse cose non avrebbe mai potuto perdonare a Ron Weasley, ma più di ogni altra cosa non avrebbe mai potuto perdonargli di aver preferito una sciacquetta alla Granger.
Nel castello ormai anche i muri e le armature sapevano che lei, infuriata, gli aveva scagliato contro un intero stormo di corvi (o forse giusto un paio di canarini, ancora non si era scoperta la verità) quando Weasley, sfortunatamente per la sua incolumità, aveva deciso di appartarsi giusto dove lei era andata a rifugiarsi dopo averlo visto con la Brown.


Quel dannato, stupido e privo di tatto Weasley.


Giusto solo Weasley non era mai stato in grado di vedere quanto i rimproveri della Granger fossero anche carichi di affetto per lui.

Draco sapeva cosa voleva dire vedere tutte le proprie aspettative deluse una dopo l’altra, cosa significava costruire con cura un castello di carte per poi vederlo crollare sotto i colpi della mano di uno stolto.

Lui stava provando con tutto se stesso a ridare un nome alla sua famiglia, da solo, mentre a Villa Malfoy chissà cosa succedeva ai suoi genitori. Le aveva viste le lacrime di sua madre prima di salutarlo sul Binario 9 e ¾.

Strana la vita: anche Hermione stava lottando con tutta se stessa per far capire a quel dannato, stupido e privo di tatto Weasley cosa lei provava per lui.

Poi Piton era stata la mano che aveva spazzato via il suo castello di carte, e la mano della Brown quella che aveva fatto crollare il castello di Hermione.

Aveva pianto nel bagno delle femmine sfogandosi con Mirtilla Malcontenta, quindi ormai tanto valeva perdere definitivamente la dignità aggiungendo anche quest’altra cosa: era ora di ammetterlo almeno a se stesso, Hermione Granger gli piaceva, e parecchio.

Hermione era forte, intelligente, arguta, perfino sarcastica quando voleva, ed era proprio quest’ultimo particolare che l’attirava a lei. Peccato fosse una Nata Babbana, la vita era davvero strana: se così non fosse stato sarebbe stata giusta per lui.

Quando tutto va storto, quando si sprofonda nelle proprie amarezza, si diventa tutti uguali, e c’era qualcosa d’ironico nel fatto che la vita stesse deludendo entrambi nello stesso momento, e stessero adesso seduti così vicini eppure così lontani.

Lei non si era accorta di lui, e stanca com’era di piangere provando a studiare, dopo aver fissato il nulla a lungo, si era addormentata riversa sul tavolo.
La luce del sole l’illuminava da dietro attraverso una finestra, e dei granelli di polvere danzavano lentamente nell’aria come spiritelli. Sorrise ironico: era meno saccente e molto più carina quando dormiva, perfino col viso arrossato.

Strappò una striscia di pergamena e la piegò con attenzione. Prese le sue cose e si alzò dal tavolo: si guardò intorno per vedere se qualcuno lo spiasse e si avvicinò a lei a passo felpato.

Hermione aveva un mano posata su un libro aperto, e proprio sulla costura, fra le pagine, Draco posò un origami a forma di serpente.

Sorrise malinconico sfiorandole i capelli con la punta delle dita, e andò via.

“But her friend is nowhere to be seen
Now she walks
through her sunken dream
To the seat with the clearest view
And she's hooked to the silver screen
But the film is a saddening bore
For she's lived it
ten times or more
She could spit in the eyes of fools
As they ask her to focus on.”


Life on Mars – David Bowie


 

Note finali:
- Siamo al sesto anno a Hogwarts di Harry & co. prima di Natale, all’incirca… per Natale Lavanda regala a Ron una collana