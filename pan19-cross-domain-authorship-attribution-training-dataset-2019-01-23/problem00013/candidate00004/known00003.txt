che potesse rovesciargli, rabbioso, una boccetta d’inchiostro su quella maglietta che gli stava da Dio, porca miseria!
Erano le 19,20, fra non molto gli uffici avrebbero chiuso.
Solo allora Teddy si chiese dove cavolo fosse finito James: era così arrabbiato con lui, e anche con se stesso, che si era buttato a capofitto sugli ultimi documenti su di un caso che gli erano arrivati da poco, perdendo il senso del tempo.
Era ancora in bagno? Stava male?
Perplesso, andò nel bagno degli uffici a cercarlo.
«James?» domandò, incerto, vedendo che nell’anticamera non c’era nessuno.
«Oh, finalmente ti sei dato una mossa e sei venuto!» sbottò James.
«Dove diamine sei?» si accigliò, guardandosi intorno; sentì qualcuno bussare da dietro la porta di un cubicolo alla sua destra.
«Sono rimasto chiuso dentro: si è rotto il chiavistello».
Teddy si sbatté una mano sulla faccia.
«Solo a te poteva capitare una cosa simile, Potter!»
«Sì, lo so: sono talmente affascinante da attirare anche le maggiori sfighe cosmiche» brontolò sarcasticamente. «Potresti fare qualcosa, adesso?»
«Ma che razza di Auror sei?» ribatté. «Non puoi usare un’Alohomora?»
«Lupin, non so tu, ma non è una mia abitudine portarmi la bacchetta anche al cesso. Tu, invece, la porti con te?» fece ambiguo. «E per cosa?»
Ted prese la sua bacchetta dalla tasca dei jeans e fissò la porta stringendo i denti.
«Potter, smettila di fare allusioni o ti lascio lì dentro!»
«Ok, ok! Aprimi, adesso».
Ted sospirò, esasperato, puntò la bacchetta contro la porta e recitò l’incantesimo giusto. Quando la porta si aprì, trovò James a braccia conserte, comodamente appoggiato al muro.
«Alla buon’ora, Lupin».
«Non c’è bisogno di ringraziarmi, Potter».
E sentirono una sirena.
«Merda!» esclamò Teddy. «È l’avviso: stanno per chiudere gli uffici!» e si precipitò fuori dai bagni con James alle calcagna.
James frenò appena davanti alla scrivania di Teddy per recuperare la sua bacchetta e la card magnetica, mentre Teddy correva a perdifiato verso l’ingresso. Le luci erano già spente.
A Teddy quell’attimo sembrò infinito: vide la prima porta, quella scorrevole che conduceva all’altra che si apriva solo con le card, chiudersi troppo velocemente nonostante lui provasse a correre più forte. L’unica cosa che poté fare, una volta arrivato, fu battere i palmi delle mani sulla porta, imprecando.
«Cazzo!» diede un calcione alla porta. «Ma non c’è più nessuno?» sbraitò.
«A quanto pare no» constatò James, dietro di lui e col fiatone.
«Non può essere vero!» si disperò. «Non posso essere rimasto chiuso negli uffici del mio stesso Dipartimento!» si voltò verso James. «E non con te!»
«Perché» protestò James, ancora senza fiato, «che cos’ho io che non va?»
«Tutto!» delirò, passandosi le mani sul volto.
«Vedrai» lo rassicurò James, «appena mio padre si accorgerà che non sono ancora tornato a casa dal mio primo giorno di lavoro, mi cercherà».
«Tuo padre? Beh, allora siamo in una botte di ferro».




Venti minuti dopo.



Lungo il perimetro della grande sala che ospitava tutte le postazioni degli Auror c’erano dei sottili neon attaccati all’altezza del battiscopa: restavano sempre accesi, anche quando tutte le altre luci venivano spente. La postazione di Teddy era proprio accanto al muro, vicino ad un neon, così avevano deciso di stare lì per avere più luce possibile.
Nella semioscurità si sentì il gorgogliare di uno stomaco.
«Ho fame» disse James, privo di tono.
«Ma non mi dire» ribatté, sarcastico.
«Lumos». Teddy vide l’espressione corrucciata di James alla luce della bacchetta. «Ted, in quale direzione sono i distributori? Li ho visti solo stamattina e non me li ricordo più».
«Ho qualche spicciolo anch’io» sospirò, «ti accompagno. Lumos».
Con le bacchette ad illuminare loro la via, procedettero in silenzio verso i distributori Babbani che Harry aveva voluto mettere negli uffici, con delle opportune modifiche magiche.
«C’è solo roba dolce» mugugnò James, illuminando la vetrata del distributore.
«Sempre meglio di niente» alzò le spalle Teddy. «C’è pure l’acqua».
James consegnò malamente la propria bacchetta a Teddy e cercò delle monete in tasca; prese un paio di snack e una bottiglietta d’acqua, e attese il turno di Teddy.
Teddy inserì le monete e premette i tasti giusti. La molla in cui era infilato lo snack che aveva scelto girò. E la sua misera cena, pagata con gli unici soldi che aveva in tasca, restò incastrata fra la molla e la vetrata del distributore.
Teddy inspirò profondamente.
«Vuoi una mano?» gli chiese James, stringendo al petto le merende per puntare meglio le due bacchette che aveva in mano verso il distributore.
«No, faccio da me» rispose, molto calmo. Troppo calmo.
Diede una scarica di