a mostrarti le tette????


Kurt sorrise del commento di Puck sulla sua bacheca. Fatti un ragazzo, digitò in risposta, ignorando il fatto di non aver mai avuto l’occasione di fare altrettanto lui stesso. Quando tornò in camera dopo aver controllato la pressione delle gomme ed i livelli di acqua e olio in vista del viaggio del giorno successivo, Kurt tornò ad aprire il portatile ed alzò gli occhi al cielo con tanta esasperazione che gli fecero male.


Ma... tipo quanto?



Non mi stavo offrendo volontario, per la cronaca. Inoltre, Puckerman, questa conversazione la può vedere chiunque. Goditi l’estate.


“E invece dovresti sul serio,” gli disse più tardi Santana dopo che Quinn ebbe insistito affinché si riunissero tutti in una stanza per guardare un film. “Fareste scintille.”

“Che userei per darmi fuoco poco dopo, si.”

“Guastafeste.”

* * *

“Ce la stiamo prendendo un po’ troppo comoda,” disse Santana il giorno dopo, quando già erano in viaggio e stavano costeggiando un burrone che, onestamente, rendeva Kurt abbastanza nervoso. Il guardrail aveva un aspetto estremamente fragile, e al di là quello non c’era altro che un crinale roccioso e gli sporadici pini che lo ricoprivano e portavano a un fiume parecchio più in basso.

“Silenzio,” disse, ignorandola e abbassando il volume della radio per maggior sicurezza. E non gli importava che non stessero rispettando la presunta tabella di marcia di Santana, non aveva intenzione di accelerare. “Concentrazione.” In Ohio c’erano colline. Gli mancavano, le colline.

“Va bene, ne riparliamo più tardi,” disse lei, incrociando le braccia e appoggiandosi al sedile.

Kurt sorrise quando una mano gli strinse la spalla, ma non distolse lo sguardo dalla strada né allentò la presa ferrea che aveva sul volante. Avrebbe potuto essere Mercedes tanto quanto Quinn: era sicuro che la sua tensione fosse ovvia per entrambe. Alla fine, dopo un viaggio effettivamente molto suggestivo, tornarono a percorrere la vallata di un passo di montagna invece che la strada al limitare di un canyon, e Kurt tornò a respirare più liberamente.

“Tutto bene?” chiese Santana.

“Si,” disse Kurt. Non avrebbe mai ammesso di fronte a suo padre quanto quel viaggio l’avesse sconvolto. D’istinto, guardò prima lo specchietto di sinistra, poi quello di destra, e infine anche il retrovisore.

Ciò che vi vide furono Santana e Brittany che gli sorridevano, tenendosi aperte le camicette. “Avevo detto che ce la stavamo prendendo un po’ troppo comoda,” ridacchiò lei quando Kurt imprecò, per poi mettersi a ridere a sua volta dando finalmente sfogo al nervosismo. “E parlavo del nostro tema.”

“Direi che questa conta per due,” disse Kurt quando infine riuscì a contenere la sua risata isterica quanto bastava per poter parlare, salvo poi riprendere a ridere in modo più rilassato.

Quinn e Mercedes si voltarono a guardare e iniziarono a ridere a loro volta.

Quando quella sera arrivarono alle rocciose colline di Cedar City, lasciandosi alle spalle un deserto e una catena montuosa, nessuno si lamentò di essersi fermati nello Utah. Erano dall’altro capo delle Montagne rocciose, ma sembrava l’altro capo del mondo.

* * *

“Ok,” disse Kurt la mattina successiva, con tutta la comitiva riunita attorno al suo portatile. “Cosa vogliamo fare? In che hotel prenotiamo?” Non avevano alcuna fretta di ripartire, dato che mancava poco a Las Vegas.

(Las Vegas.)

Quinn inspirò. “Oh. Oh. In uno degli alberghi non danno il Fantasma? Quel film l’ho adorato!”

“Quel film era pessimo,” disse Santana.

“A me è piaciuto! Non mi interessa cosa ne pensi tu.”

“Quel film mi fa paura,” disse Brittany.

“Il Fantasma, si,” disse Kurt. “Ma oggi è buio. Vuol dire che non ci sono spettacoli,” chiarì lui vedendole confuse. “Non c’è niente fino a domani.”

“Beh...” cominciò Mercedes, guardando ognuna delle ragazze sedute dietro a Kurt. “Potremmo sempre, sai... aspettare domani sera. Sul serio, quando ci ricapita di venire a Las Vegas? Godiamocela!”

Kurt emise qualche flebile suono di protesta. In teoria il loro avrebbe dovuto essere un unico viaggio fino alla destinazione finale, e la strada fino Los Angeles–


(Los Angeles!)


–si poteva tranquillamente percorrere in un giorno. Fermarsi a Las Vegas e rimanere a Las Vegas? Il suo telefono avrebbe cominciato a squillare. E poi avrebbe continuato.

“Per favore?” giunse un coro di quattro voci.

Sospirando, Kurt diede un’occhiata al sito dell’albergo in cui davano il Fantasma. Sembrava bello. Sembrava molto bello. “Datemi un attimo,” disse, controllandone la reputazione anche su altri siti. Era decisamente un bell’albergo, tanto da essere uno dei più costosi. Ci mancava solo questa. “Ehm,” disse, scorgendo un’offerta per le prenotazioni last-minute. “Se abbiamo davvero intenzione di fermarci, dovrei chiedervi un favore. Costerebbe meno di una suite che due camere normali, e... non è tanto un problema di soldi, ma di cose da spiegare a mio padre ne ho già parecchie, e di sicuro apprezzerebbe il gesto. C’