scoprire che non tutto è cambiato!” Disse Elinor mezzo secondo dopo con una risata asciutta. ‘Maledetta!’



    “Tatuaggi? Piercing?” Chiese Alla.



    Margaery fece una smorfia pensierosa. “Non sono essenziali. Se avesse un tatuaggio non potrebbe essere brutto. Ora sono un’artista!” Margaery alzò il mento e disse l’ultima frase con la sua voce più pretenziosa. “Piercing? Di nuovo, non essenziali, ma che cazzo i piercing all’ombelico sono
    sexy!”



    “Ma davvero?” Chiese Merry con un sorriso malizioso, alzandosi la maglietta con finta nonchalance quel tanto che bastava affinché argento e ametista
    facessero capolino dal suo ombelico.



    “A cuccia, ragazza. Per quanto io ti voglia bene e sia lusingata dalle tue continue avance è come se tu fossi mia sorella. Sarebbe strano.” Concluse.



    “Dovremmo cominciare a chiamarti Jaime.” Disse Elinor. Tutte le lanciarono uno sguardo che diceva ’Non ci credo che tu l’abbia detto davvero’
    mentre ridacchiavano nascondendosi dietro ai loro tovaglioli o si lanciavano attorno occhiate furtive per vedere se qualcuno le avesse sentite scherzare su
    un argomento tanto sconveniente.



    “E vorresti che avesse un piercing alla lingua come il tuo?” Chiese Megga con un sorriso da lupo.



    “Nah, non serve.” Rispose Margaery, mostrando suddetto piercing e ritirando suggestivamente la lingua. “Ho un libretto d’istruzioni tutto mio per questo
    gingillo; vorrei evitare violazioni del copyright.” Per nascondersi Alysanne affondò talmente tanto il naso nel quadernetto che dovette incrociare gli
    occhi per riuscire a leggere gli appunti.



    “Qualche altro extra che vorresti segnare come bonus prima che Alysanne faccia plastificare la lista?” Chiese Alyce, rivolgendo uno sguardo indulgente alla
    ragazza più giovane, seduta all’altro capo del tavolo.



    “Hmmmm.” Margaery ci pensò su, unendo i palmi delle mani e appoggiando le dita alle labbra. “Punti bonus per gli occhiali. Ma veri, nerd-chic.
    Vanno così di moda ultimamente! Adoro il pensiero di un’insegnante o una bibliotecaria che mi mettano sulle loro ginocchia perché ho fatto troppo rumore!”
    Ammise Margaery con un sorriso schivo.



    La povera Alysanne prese a farsi aria col quadernetto cercando di farsi passare un po’ di rossore dalle guance mentre le altre ridevano benignamente del
    suo imbarazzo.



    “Allora, siamo riuscite a riassumere la ragazza dei tuoi sogni?”



    “Sì, credo di sì.” Rispose Margaery annuendo con finta serietà.



    Elinor rubò il quadernetto ad Alysanne, dandole in cambio un bicchiere con del ghiaccio da premere contro le guance. “Quindi abbiamo,” Elinor si preparò a
    riassumere, “una ragazza alta, con la pelle e i capelli chiari, boccoli fluenti, una corporatura indefinita, un didietro imponente, il piercing
    all’ombelico e gli occhiali, con un’inclinazione a sculacciare. Mi sono persa qualcosa?”



    “Cuore d’oro con un lato oscuro.” Aggiunse Alyce.



    “Ah sì.” Concesse Elinor, rubando la penna di Alysanne per scribacchiare l’aggiunta.



    “Salve ragazze,” Salutò una voce da dietro Margaery. Margaery si voltò, avendo riconosciuto all’istante la voce di Sansa, sulle labbra già pronto un
    commento provocatorio riguardo il suo inaccettabile ritardo, che però le morì lentamente in gola una volta che la vide.



    Sansa stava graziosamente avanzando tra i tavoli in tutto il suo metro e ottanta abbondante di altezza; i lunghi capelli ramati, che normalmente venivano
    legati in qualche maniera, lasciati liberi di correrle sulle spalle. La gonna nera che indossava fluttuava attorno alle sue lunghe cosce chiare ad ogni
    passo. Sansa si portò pigramente una mano al collo per allentare il colletto della camicia che portava sotto un cardigan azzurro pastello, cosa che assieme
    al leggero arrossamento sulle guance generalmente pallide tradiva il suo leggero imbarazzo di fronte a quel ritardo. Mentre si avvicinava, posò
    distrattamente un dito sul nasello degli occhiali per spingerli un po’ più in alto. “Scusate il ritardo.” Disse, educata e sincera, portandosi una
    mano al petto prima di spostare lo sguardo su Margaery. “Non mi hanno lasciato poggiare in guardaroba la testa mozzata dell'autista assieme il cappotto.” Sansa ridacchiò
    guardando Margaery come a dire ‘Ma ti sembra mai possibile?’.



    Margaery continuava a fissarla senza riuscire a dire nulla, la bocca improvvisamente asciutta nonostante la notevole quantità di vino che aveva bevuto. Il
    sorriso di Sansa vacillò di fronte all’assenza di risposta da parte dell’amica, quindi la ragazza volse lo sguardo al resto della tavolata, trovando però espressioni
    ugualmente perplesse sul volto di tutte.



    “Che c’è?" Chiese Sansa, torcendosi le mani per l’imbarazzo. “Sembra quasi che vi abbia interrotte mentre parlavate di me.” Aggiunse con una risatina nervosa.



    “Mi sa che forse sì.” Disse seriamente Alla prima che Elinor le tirasse furtivamente un calcio da sotto il tavolo.



    Questo riportò Margaery alla realtà. Fortunatamente Sansa non aveva visto Alla sobbalzare in seguito al calcio, dato che il suo sguardo confuso era tornato a dirigersi su Margaery. “Come?”



    “Niente, niente!” Rispose velocemente Margaery, tirando fuori da sotto il tavolo la sedia alla sua sinistra, che aveva tenuto per Sansa. “Siediti.”



    Sansa si sedette senza commentare, ma aveva ancora in faccia un’espressione diffidente.



    “Stavamo parlando di una ragazza che conoscevamo al L’Altopiano.” S’intromise