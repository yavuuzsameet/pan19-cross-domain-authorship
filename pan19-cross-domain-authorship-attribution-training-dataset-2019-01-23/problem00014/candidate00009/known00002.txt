vialetto di casa. Blaine si era offerto di aiutarlo a cucinare, ma Kurt aveva paura che potesse collassare per la stanchezza e scottarsi sui fornelli, quindi gli chiese di rimanere seduto.

La porta d'entrata venne chiusa sbattendo, e Kurt prese mentalmente nota di fare prima o poi un'altra chiacchierata con Finn riguardo il corretto uso delle porte, ma al momento aveva cose più importanti di cui occuparsi.

Riusciva a sentire suo padre vicino alla porta parlare in tono urgente a Carole e Finn, a volte interrotto a bassa voce da Carole.

Kurt sospirò di sollievo, grato di non dover spiegare nuovamente da capo l'intera situazione, quando la porta della cucina venne spalancata con tale violenza da andare a sbattere rumorosamente sul muro.

"Ma che diavolo...?" Finn quasi gridava. "Vai fuori e ti prendi un giocattolo quando Burt si rifiuta addirittura di prendere uno schiavo per la casa? Pensavo che nemmeno ti piacessero gli schiavi, perché mai-"

"Finiscila di urlare, Finn!" sbottò Kurt, per poi abbassare la voce. "Non vedi che lo stai spaventando?"

Finn diede per la prima volta un'occhiata come si deve allo schiavo seduto nella loro cucina, e la rabbia gli scomparve dal volto all'istante. Burt e Carole l'avevano seguito fino in cucina, osservando la scena che si presentava davanti a loro con sguardo preoccupato.

Kurt era lieto che non fossero entrati dentro la stanza anche loro. Blaine tramava sulla sedia, gli occhi fissi sul pavimento davanti a sé, e accerchiarlo non avrebbe migliorato la situazione.

"Va tutto bene, Blaine," disse gentilmente Kurt, "Finn non diceva sul serio, vero?" l'ultima parte la rivolse direttamente a Finn, fissando suo fratello con rabbia.

"Mi, mi dispiace, amico." Spostò lo sguardo su Burt e sua madre. "Che sta succedendo?"

"Tesoro, se solo ascoltassi..." sospirò Carol, scuotendo il capo.

"Andiamo a sederci sul divano, ok?" suggerì Burt, guidando entrambi gli Hudson fuori dalla cucina. Lanciò un'occhiata di scuse a Kurt e poi chiuse la porta, lasciando lui e Blaine di nuovo soli in cucina.

"Mi dispiace tanto," sussurrò Kurt per non spaventare l'altro ragazzo. "Finn non sapeva perché tu fossi qui, e ha reagito in modo eccessivo. So che ti ha spaventato, ma papà gli sta spiegando la situazione e non accadrà più, ok?"

"Per favore, Kurt, cosa..." a Blaine si mozzò il respiro in gola. Alzò lo sguardo e Kurt vide che gli tremava il labbro. "Che ne farai di me?"

Kurt corrugò la fronte. "In che senso?"

"Io... ha detto... tuo fratello ha detto che non ti piacciono gli schiavi, che ne..." Blaine tornò ad abbassare lo sguardo, non azzardandosi a finire la frase, o forse aveva paura della risposta di Kurt. Kurt si morse il labbro in silenzio, maledicendo Finn per la sua ignoranza, mentre tentava di trovare qualcosa da dire per tranquillizzare Blaine.

"Ti prego, non mandarmi via." sussurrò Blaine, talmente piano che Kurt non l'avrebbe nemmeno sentito se in cucina non ci fosse stato completo silenzio.

A Kurt si strinse il cuore.

"Oh, no, Blaine, no, guardami," dentro di sé Kurt si risentì del il modo in cui Blaine scattò all'istante, sollevando il capo per guardarlo. "Non ti manderò via, mai. A meno che tu non voglia andartene puoi rimanere qui, ok?" Si interruppe per un momento, incerto su come esporre il concetto senza che ci fosse la possibilità di venire frainteso. Blaine aveva ripreso a guardare il pavimento, tremando.

"Se mai deciderai che vuoi andartene, prima ti prego di venire a parlarne con me, ma in questo momento sono pronto ad implorarti di restare." Kurt si mise in ginocchio di fronte a Blaine, costringendolo in questo modo a guardarlo negli occhi. "Ti hanno fatto del male e lo vedo che hai paura. Voglio solo che tu stia meglio. Voglio che tu sappia che qui, con noi, sei al sicuro." Kurt sentì le lacrime cominciare a formarsi nei propri occhi. "So che non mi conosci e capisco che tu non ti possa ancora fidare di me, ma ti prometto che voglio solo prendermi cura di te. Nient'altro. Ti prego, proverai a credermi?"

Blaine tramava ancora più forte. Aveva ancora gli occhi spalancati, fissi sul ragazzo di fronte a sé.

Kurt prese cautamente Blaine per mano, stringendola gentilmente tra le proprie. Blaine guardò le loro mani unite, il dubbio ancora palese sul suo volto. Scrutò attentamente il viso di Kurt ed aspettò che scattasse la trappola.

Ma Kurt si limitò a continuare a stringergli dolcemente la mano, facendo scorrere le dita su quelle callose di lui, aspettando con pazienza.

Dopo quella che parve un'eternità, Blaine annuì.

"Grazie." sussurrò Kurt, sorridendogli dal basso.

Nota dell'autrice: ancora una volta l'autrice deve scurarsi, le ginocchia non si forano a meno che non siano già infette. *headdesk* Vi prometto che non inserirò più dettagli medici a meno che non siano strettamente indispensabili.

Quando fu sicuro che per il momento Blaine se la sarebbe cavata,