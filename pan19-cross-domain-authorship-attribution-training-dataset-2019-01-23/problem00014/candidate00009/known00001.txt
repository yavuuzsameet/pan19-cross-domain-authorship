che è andato a letto con un uomo. (È stata la seconda, volendo essere precisi, anche se nella prima non erano arrivati così avanti.)
Ma questa cosa in particolare–

Fino a questa notte, quello era stato un privilegio di Kurt. E di nessun altro.

Pensava che se avesse lasciato entrare qualcun’altro, l’avrebbe fatto sentire come l’aveva fatto sentire Kurt? Che sarebbe in qualche modo riuscito a sostituire le carezze di Kurt, o il modo in cui faceva l’amore con lui, trattandolo con gentilezza, con riverenza, come se Blaine fosse la cosa più preziosa dell’intero universo?

Perché mai avrebbe dovuto volerlo rimpiazzare?

Perché ho bisogno di andare avanti. Se n’è andato. Non tornerà mai più.

La risposta gli gira in testa, e ora i suoi pensieri sono più chiari, come se l’acqua assieme al sudore del corpo gli avesse anche lavato via dalla mente la nebbia che la oscurava. Quelle parole hanno senso, razionalmente, e gli sono ormai familiari considerato il numero di volte in cui se le è ripetute da marzo a oggi. Ma per quanto possano essere vere, non può andare avanti così. Passare le notti con degli sconosciuti solo perché ne è vagamente attratto non renderà meno doloroso il fatto di trovarsi a New York senza Kurt. Lo renderebbe solo apatico e acido.

Non riesce a cacciare Kurt dal proprio cuore, e non riesce nemmeno a immaginare di poter amare qualcun’altro finché non l’avrà fatto. Senza un qualche tipo di conclusione. Ma che conclusione può trovare? La lettera – forse più un appunto – stropicciata e macchiata di lacrime dall’anno prima resta l’unica cosa che abbia ricevuto da Kurt da quando è sparito assieme a Rachel, e dopo tutto questo tempo Blaine dubita seriamente che arriverà mai qualcos’altro. Per quanto ne sa, ormai potrebbero essere entrambi morti. E anche se non lo fossero, Kurt si sarà di sicuro dimenticato di lui.

E allora perché Blaine non riesce ad andare avanti? Trovare qualcun’altro che lo faccia sentire di nuovo completo?

Con un veloce movimento del polso ruota la manopola in modo che l’acqua scorra gelida e stringe i denti per bloccare il grido scioccato che minaccia di scappargli di gola.

Sopravvivrà. Tra qualche giorno comincerà le sue lezioni da Tisch. Si concentrerà su quelle, e il suo lavoro, e i suoi nuovi amici, e sullo sfruttare al meglio il tempo che deve trascorrere al college, non solo bevendo e andando a letto col primo che capita.

E se è vero che il tempo cura ogni male, un giorno scoprirà di essere pronto ad amare di nuovo.

Ma ora...

Ora a dirla tutta gli serve un caffè.

Note di traduzione: ci tengo a ricordare che questa serie non solo non è betata, ma è stata tradotta 'al volo' e quindi nemmeno riletta. Spero quindi che vorrete perdonarmi gli errori che sicuramente sono presenti nel testo (e se foste così gentili da segnalarmeli non potrei fare altro che ringraziarvi).




RACHEL


31 agosto


Rachel non avrebbe mai pensato di arrivare viva ai diciotto anni.

Non sarebbe dovuto succedere. Ed ora che ha finalmente raggiunto questo traguardo, non ha idea di cosa farci. Non dovrebbe trovarsi lì, intera e integra e libera di avere finalmente una vita, di fare le sue scelte senza paure o limitazioni. Non dovrebbe essere in grado di camminare per le strade di New York e vedere un futuro davanti a sé – anni, forse decenni da riempire di sogni e progetti e vita. Non è mai stata pronta per tutto questo.

Le ci sono volute settimane prima che il solo pensiero smettesse di scatenare in lei attacchi di panico.

Percorrendo le strade affollate al calore degli ultimi giorni d’estate, si costringe a guardarsi attorno e scorgere opportunità, non minacce. L’anonimato della folla in cui si può nascondere in caso di bisogno. Le dozzine di teatri che aspettano solo la sua audizione. Gli uomini che la guardano con interesse, sorridendo, uomini con cui ora potrebbe uscire, se lo volesse.

È ancora troppo. Non ha idea di dove cominciare a rimettere in riga la sua vita, e non c’è nessuno lì a farlo per lei, nessun adulto a dirle cosa fare e ad aiutarla in caso di fallimento. È spaventoso e incasinato, ma non può fuggire.

Deve cavarsela da sola.

Non è d’aiuto nemmeno il fatto che Kurt non sia più suo. Oh, è ancora qui, vive con lei, le vuole bene – probabilmente gliene vorrà sempre, così come lei non sarà mai in grado di smettere di volerne a lui – ma non è suo. Ormai è più di un anno che non vanno assieme; non si toccano, non si baciano, nulla che faccia parte di quell’intimità che ci gli era stata imposta talmente a lungo da diventata naturale. È addirittura da mesi che non dormono nello stesso letto. Non ne hanno ufficialmente parlato, non si sono lasciati, se anche si potesse applicare quel termine a una situazione come la loro, ma lei lo sa. Lo sanno entrambi.

Kurt ama qualcun’altro; lo ha amato con pazienza e testardaggine sin da molto prima che lasciassero l’Ohio. Non ha più bisogno di lei,