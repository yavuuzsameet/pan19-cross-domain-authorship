gli occhi, rendendosi conto che non stava scherzando. I suoi occhi azzurri finirono spalancati quando dalla sua posizione sottosopra incrociarono lo sguardo di quelli ambra di Margaery. La rossa si affrettò subito a ricomporsi, ma finì per inciampare sulle gambe della sorella e cadere un paio di volte prima di riuscire a rialzarsi.

“Ciao… ciao, Margaery,” balbettò Sansa mentre si toglieva fili d'erba dai vestiti e cercava di coprirsi un po' con le braccia, chiaramente conscia della quantità di pelle lasciata esposta. Mentre Margaery contemplava quella magnifica vista, notò qualche filo d'erba ribelle ancora attaccato alla pelle bianco latte di Sansa. 'Erba fortunata!'. “Ragazze,” salutò con noncuranza la rossa.

“Ciao, Sansa,” recuperò velocemente Alla, anche se era chiaro che da dove si trovava non riuscisse a vedere la ragazza del nord.
“Buongiorno, Stark,” disse raggiante Margaery, sapendo di starle rivolgendo il suo vero sorriso e non quello plastico che rivolgeva solitamente alle ragazze.

Improvvisamente si sentirono due forti colpi che fecero urlare nuovamente le passeggere di Margaery quando dal nulla comparvero due grosse teste pelose, le zampe dei proprietari appoggiate ai finestrini aperti.

Il cane ora a mezzo metro dal viso di Margaery era grigio chiaro e con il pelo spesso, gli occhi dorati che la fissavano con aria festosa mentre con un singolo, tenue lamento l'animale riuscì ad ordinare di essere accarezzato. Margaery si innamorò all'istante di quel cane meraviglioso. Aveva un collare rosa con un fiocco e una targhetta su cui si leggeva il nome Lady in elegante corsivo. Margaery si rese conto immediatamente che apparteneva a Sansa.

“Ommioddio ma quanto sei bella!” esclamò entusiasta Margaery, girandosi sul sedile per poterla accarezzare a dovere, rivolgendo le proprie attenzioni interamente all'animale che mormorava felice strusciandosi sulla mano di Margaery, gli occhi chiusi e l'aria soddisfatta mentre la ragazza la grattava dietro le grandi, morbide orecchie.

Margaery fece un salto quando alle sue spalle si scatenò un coro di urla e, una volta giratasi, vide che l'altro cane si era arrampicato sul finestrino aperto e stava ora camminando sulle altre ragazze sul sedile posteriore.

“Ehi! Nymeria!” grido Arya, avvicinandosi alla macchina e aprendo lo sportello posteriore senza chiedere permesso, afferrando poi la grossa bestia sotto le zampe anteriori e trascinandola fuori dalla macchina, sorreggendola come se non fosse stata praticamente grande quanto lei, per poi lasciarla scivolare a terra. Il cane sbuffò indignato prima di gettarsi addosso alla ragazza, facendola cadere a terra imprecando per la sorpresa.

Sansa si avvicinò e si mise in piedi di fianco alla macchina, ignorando l'incontro di wrestling tra canide e umano che si svolgeva alle sue spalle, probabilmente una vista comune a casa sua, e facendo invece scorrere le dita tra il pelo sui fianchi di Lady. “Direi che le piaci,” disse a Margaery con un sottile sorriso e un leggero rossore sulle guance.

“Beh, fai finta di nulla perché credo di essermi innamorata di lei,” rispose Margaery, sentendo gli occhi socchiudersi da quanto era ampio il sorriso che sfoggiava e che non fece che ingrandirsi quando Lady cominciò a leccarle la faccia.

“Sembra che non sia un problema,” sorrise Sansa di rimando, accompagnando le parole con una risatina che fece ballare lo stomaco di Margaery in modo curioso.

Arya comparve all'improvviso al fianco di Sansa. “Mi sto annoiando,” annunciò senza nemmeno tentare di mascherare il suo intento. “Ci vediamo a casa,” disse prima di voltarsi e riprendere a correre a passo spedito senza nemmeno salutare. Arya fischiò una nota acuta e Nymeria scattò in piedi, rincorrendo la sua padrona.

Quando Margaery tornò a guardare Sansa la trovò che scuoteva la testa, frustrata dal gesto della sorella e apparentemente in imbarazzo di fronte al suo comportamento, ma Margaery trovò quantomeno rinfrescante che in quella città piena di cretini indulgenti ci fosse ancora qualcuno disposto ad essere se stesso senza curarsi di ciò che gli altri potessero pensare.

“Ma...” cominciò Sansa, rivolgendo un gesto del capo alle altre con un po' di imbarazzo, chiaramente conscia del numero di occhi puntati su di lei. “Dove stavate andando?”

“Al parco.”

“Al cinema.”

“In biblioteca.”

“A inquietare.”

Quattro voci si fecero sentire all'unisono, sovrapponendosi. Margaery girò il capo per poter guardare tutte le cugine, lanciando un'occhiataccia a Merry per l'ultimo commento. “Ehm... stiamo ancora decidendo, al momento,” rispose Margaery.

“Okay,” annuì Sansa con quel suo sottile, adorabile sorriso. “Beh, è meglio se andiamo,” disse, accarezzando la testa di Lady, premendole le orecchie sul capo ad ogni passaggio. “Ci vorrà un po' per tornare a casa camminando.”

Margaery si sentì terribilmente scortese a non poterle offrire un passaggio, ma la jeep era piena zeppa già così. “Ah, beh, mi spiace non poterti offrire un passaggio, ma...” disse con imbarazzo, indicando con un cenno del capo la zavorra che occupava il resto dell'auto.

“No, no, nessun problema. Ehm... allora ci vediamo in università?” Sansa annuì in direzione di Margaery e sembrava che volesse aggiungere qualcos'altro ma non riuscisse a pronunciare le parole.

“Beh...” s'intromise velocemente Margaery, uscendo in tutta