che ora tu abbia tutti i diritti di non fidarti di me, ma ti prego di lasciare che io te lo provi.”

“Tre mesi.” Disse semplicemente Kurt.

“Cosa?” Chiese Blaine.

“Voglio fare un tentativo di tre mesi. Se entro tre mesi non saremo riusciti a far funzionare di nuovo tutto, chiederò il divorzio.”




Sul momento, Blaine ci restò di stucco. Perché tre mesi? Sembrava un ultimatum incredibilmente esteso, ma allo stesso sembrava un tempo tremendamente breve per tentare di riparare un matrimonio durato undici anni. Kurt gli spiegò che non si aspettava di vedere i loro rapporti tornare a com’erano prima entro quel periodo, ma che voleva invece di riuscire a capire se provasse anche solo il desiderio di tentare di far funzionare la loro relazione. Il fatto che Kurt ancora non fosse sicuro di volergli restare accanto rattristò Blaine, che però acconsentì senza proteste. Era arrivato a un punto tale che era grato persino del fatto che Kurt avesse da rimuginare sulla possibilità di rimanere assieme.

Blaine si rendeva conto che nei tre mesi successivi sarebbe stato probabilmente trascurato, ma sapeva di esserselo meritato e che ne sarebbe valsa la pena per riconquistare la fiducia del compagno. Blaine suggerì anche di assumere uno psicologo che li aiutasse a passare oltre, e rimase stupito quando scoprì che Kurt non era d’accordo.

“So che abbiamo incontrato un ostacolo, ma questo non significa che io voglia invitare uno sconosciuto a chiedermi come mi senta, some ti senta tu, o come dovremmo tentare di ricostruire la nostra relazione. Devi capire che siamo in grado di pensare e di provare emozioni per conto nostro; So che c’è gente che crede che le cose vadano meglio quando un tizio calvo con una laurea dice loro che la loro relazione è sulla strada giusta, ma io certamente non sono di questo avviso. Abbi fiducia; Se crederò davvero che i nostri rapporti vadano per il verso giusto, lo saprò.

Blaine rimase seduto in cucina, l’elenco telefonico aperto sul tavolo di fronte a sé. “So che credi sia ridicolo, ma non pensi di starti facendo guidare un po’ troppo dall’orgoglio? Aprirsi con qualcuno non è un male, soprattutto se ci serve una mano. Ho intenzione di pagare ogni singolo centesimo ed esserne contento, se la cosa può aumentare le possibilità che rimaniamo assieme. Non credi che ne valga la pena?”

Kurt rimase in silenzio.

Blaine riprese velocemente la parola, notando l’indecisione di Kurt. “Ascolta, facciamo un tentativo, e se dopo un paio di appuntamenti decideremo che non ci piace come vanno le cose lasceremo perdere. Va bene?”

“Ok.”

Dopo quella conversazione, Blaine fissò immediatamente un appuntamento con uno psicologo che li aiutasse a salvare il loro matrimonio. Si chiamava Dott. Marcus, e Kurt non riuscì ad esimersi dal guardarlo con disdegno la prima volta che lo vide e che notò i diplomi alle spalle della lussuosa scrivania. Era calvo. Calvo, con occhiali dalla montatura nera ed un completo che grigio che urlava “Sono andato a Oxford!”

Kurt venne presto distolto dalle sue scettiche osservazioni grazie al colpetto di gomito che gli diede Blaine, gettandogli uno sguardo implorante. Va bene. Va bene. Darò una possibilità a questo Dott. Marcus. Pensò. Si lasciò sprofondare nello scomodo divano di pelle rossa, per poi spostarsi accompagnato da uno scricchiolio. Si voltò a guardare suo marito, notandone l’espressione rapita mentre ascoltava il dottor Marcus come se si aspettasse di vederlo estrarre un biglietto che assicurasse il 100% di probabilità di un matrimonio felice. Se solo. Se solo.

Lo psicologo strinse cortesemente la mano ad entrambi prima di tornare dietro la propria scrivania per sedersi su una pomposa sedia da ufficio. “Kurt e Blaine Anderson-Hummel,” lesse il dottor Marcus da una pila di carte, “È un piacere potervi finalmente conoscere.”

“Grazie per averci ricevuti,” disse Blaine. “Le siamo grati dell’aiuto.”

Kurt nemmeno finse di non starsi annoiando. Fissava qualunque cosa meno che il dottor Marcus. Lo sguardo era fisso sulla tremenda carta da parati e il pensiero sul fallimento del designer di trasmettere un’atmosfera british. Il risultato era semplicemente kitsch.”

Il suo comportamento non sfuggì al dottor Marcus, che ne osservava attentamente le espressioni. “Ebbene, chi è stato a prenotare questo incontro e cosa vi ha portati a questa scelta?”

“Beh, a chiamare per fissare l’appuntamento sono stato io, dato che io e Kurt abbiamo deciso che potesse aiutare il nostro matrimonio.” Rispose ardentemente Blaine.

Il dottor Marcus tornò a concentrarsi su Kurt, che in quel momento stava passando l’indice lungo il bracciolo del divano. Il dottor Marcus si schiarì la voce e chiese: “È vero, Kurt?”

Kurt alzò di scatto il capo per guardare la persona che l’aveva chiamato. “Già.” Confermò.

“Non sembri molto felice di essere qui,” proseguì il dottor Marcus.

“No, non sono felice di riparare una situazione che non sono sicuro di voler vedere sistemata. Non sono neanche minimamente felice al pensiero di tornare da un uomo che mi ha tradito.” Kurt sembrava confuso, “Credevo che fosse ovvio.”

Blaine s’irrigidì; si voltò per guardare Kurt, il volto corrucciato in un’espressione illeggibile. Espressione