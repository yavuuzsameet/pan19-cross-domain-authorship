, non che la sua sia migliore ma Lorriane sa che ci sono dei limiti, Antoine dei limiti se ne frega, come la sua ultima … festa. Festa di cui lui non ricorda nulla, solo che la mattina successiva si è svegliato nudo sul letto tra Philippe e Beatrix che poi lo ha trascinato fino al bagno per vomitare rifiutandosi di dirgli cosa sia realmente accaduto, anche se lui ha dei dubbi. Dopo quello lui e Beatrix lo hanno letteralmente trascinato all’ennesimo rehab, prima che ad Antoine venisse in mente qualche idea delle sue.

<< Che novità, Antoine ci ha fatto gli auguri di Natale >> dice a voce abbastanza alta sperando che l’altro capisca, anche se i due sembrano persi in una bolla fatta di decorazioni e di musica natalizia che lui ha cominciato a detestare spassionatamente. Invece per fortuna Philippe ha capito, Lorraine ha sempre paura che prima o poi Philippe si stanchi di lui e gli preferisca Antoine. Antoine che è più divertente di lui, più passionale, completamente senza freni ed è capace di convincere chiunque a fare qualcosa quando si tratta di sesso, Lorraine si è divertito parecchie volte con Antoine ma … il divertimento è una cosa, stare con Philippe è un’altra. E in più non sa cosa provi realmente l’altro, amore, questo è indubbio ma Philippe è un uomo che si annoia, sempre alla ricerca di stimoli, per questo quando erano uno dei terzetti più chiacchierati lui si preoccupava di far capire ad Antoine quale fosse il suo posto. Inoltre sa bene che se dovesse scegliere tra lui e suo fratello o in più in generale la sua famiglia Philippe non sceglierà lui, dopo tanti anni Lorraine lo conosce bene.Comunque Philippe fa scendere Louison dalle sue spalle e poi le copre le orecchie con le mani prima di fargli segno di far partire il file. Lui obbedisce e come previsto sente prima una versione quantomeno … irriverente di jingle bells e infine gli auguri, se conosce bene la voce di Antoine quello è capace di tenere le bottiglie sotto il letto e … altro nelle tasche dei pantaloni, e pensare che è lui il più grande dei tre, solo all’anagrafe pensa lui prima di chiudere il file e cestinarlo, fosse così facile fare lo stesso con Antoine.

<< Che cosa carina farci gli auguri di Natale, per cosa lo hai rinchiuso? >> gli chiede Philippe mentre Louison ha deciso che per il momento è più divertente importunare sua sorella che addobbare l’albero. << Credo … sesso, o alcool, chi lo ricorda? >> risponde Lorraine sfoggiando il suo secondo sorriso più seducente, il primo al momento porterebbe ad esiti decisamente imbarazzanti, eccitanti ma imbarazzanti visto che ci sono due bambine nella stanza, una non ha nemmeno un anno e non capirebbe ma l’altra ne ha nove e per come la vede lui capisce fin troppe cose.<< Dovremmo … ha bisogno di soldi, o di qualcosa? >> ed ecco il solito problema si dice Lorraine, Philippe vuole che tutti quelli attorno a lui siano felici in maniera tale che chiudano gli occhi sulle sue mille stravaganze, suo fratello lo fa voltandosi dall’altra parte, sua moglie protesta a vuoto e lui … lui lo asseconda perché è divertente, perché si diverte con lui e perché in fondo a quell’organo pietrificato che è il suo cuore un po’ d’amore per Philippe c’è, basta sapere dove cercare. E Antoine ha sempre saputo come catturare i sensi, ma mai il cuore di Philippe che più e più volte gli ha pagato le cauzioni e tanto altro, non il cuore perché su quello lui fa buona guardia.

<< Non credo, se la sa cavare, entro l’anno nuovo sarà fuori … per allora potremmo organizzargli una bella festicciola solo noi due >> replica avvicinandosi all’altro, ci sono momenti in cui resta sorpreso dalla bellezza di Philippe, è una bellezza particolare, efebica quasi come sostiene nei giorni si, nei giorno invece lo paragona ad un ragazzino, per questo a volte si divertono … una maniera particolare che delizia Philippe ed entusiasma lui.<< Sai sempre come fare, tu sai sempre cosa dirmi >> gli sussurra Philippe sfiorandogli il viso con le mani ma lasciandogli l’iniziativa, troppo facile si dice, è il giunto il momento di provocarlo, portare l’altro all’esasperazione, lentamente, con passione appena accennata e desiderio velato e poi … poi trascinarlo via e sbatterlo contro il primo muro disponibile perché quando Philippe lo guarda in quella maniera tutte le sue maschere crollano.

Purtroppo non appena fa per avvicinarsi vede qualcosa di verde interporsi tra di loro, il tempo di alzare gli occhi e vede Louison che ha sistemato la scala accanto all’albero e ora è sull’ultimo gradino con del vischio in mano, ragazzina impertinente pensa lui mentre Philippe sorride divertito e Louison alza appena il vischio per permettere a tutti e due di proseguire quello che stavano facendo.

***

Non è andata come voleva lui ma per ottenere quello che vuole Lorraine ha imparato che bisogna saper aspettare e lavorare nell’ombra, e lui è bravo in entrambe.Non ha ottenuto quello che voleva pertanto eccolo sul divano a sorseggiare vino con Philippe dividendo una coperta mentre Louison sembra aver deciso di volersi fondere con la stufa da quanto l’abbraccia e per finire Anne Marie fissa ora sua sorella ora loro