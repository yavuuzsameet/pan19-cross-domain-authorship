, anche dopo che tuo fratello mi fece questo,» disse afferrandosi una ciocca di capelli neri che un tempo erano stati biondi, prima che Loki decidesse di tagliarglieli tutti mentre lei dormiva. «tu mi sei rimasto accanto e mi hai fatto capire che ero comunque bellissima.»
Thor scosse la testa sorridendo.
«Sì Sif, l'ho fatto, ma non perché ti consideravo speciale o nutrivo dei sentimenti per te, l'avrei fatto con chiunque. Avrei usato le stesse identiche parole che ho usato con te.»
Gli occhi della donna si velarono di lacrime che subito vennero sostituite da un'immensa collera.
«E chi sarebbe la fortunata allora?»
Chiese in un sibilo, le mani chiuse a pugno e la faccia rossa.
Thor tornò a girarsi e riprese nuovamente il suo cammino.
«Fortunato.»
Sottolineo prima di svoltare l'angolo e riprendere la sua corsa, mentre alle sue spalle, l'urlo di rabbia e frustrazione della donna faceva tremare le mura.

«Mia adorata perdonami, prometto che d'ora in poi avrò più fiducia in Lo...»
La donna lo guardò storto.
«In nostro figlio.» Si corresse Odino sorridendole amorevolmente. Frigga, soddisfatta del risultato ottenuto, si lasciò avvolgere nell'abbraccio del marito, passandogli le braccia attorno al collo.
«Povero tesoro, avrà sicuramente frainteso le tue parole.»
Mormorò lei, appoggiando il capo sul torace del marito.
Odino stava per dire qualcosa quando un urlo spaventoso riecheggiò per tutto il palazzo. I due coniugi si scambiarono un'occhiata preoccupata.
«Quella sembrava Sif...»
Constatò Frigga stringendosi nell'abbraccio del marito, lui annuì e rafforzò la presa attorno alla vita della moglie.
«Credo che Loki non sia stato l'unico ad interpretare male le mie parole.»
La donna rise e si staccò dolcemente da lui.
«Beh forse dovresti imparare a elaborare discorsi un po' meno equivoci.»
«Ma cos'aveva di equivoco? Ho solo detto che Thor vuole sposarsi!»
«Sì, ma non hai specificato con chi...»
Odino scosse la testa, doveva darla vinta alla moglie...di nuovo.
Frigga sorrise e si sollevò sulle punte, facendo congiungere le loro labbra.

Thor stava velocemente esaurendo i luoghi in cui cercare il fratello, aveva guardato di nuovo in camera sua, nel giardino, in biblioteca, nelle cucine, nella torre più alta del castello e nelle segrete. Nulla, di Loki nemmeno l'ombra, aveva quindi deciso di andare a chiedere aiuto a Heimdall, prima però, doveva assolutamente fare una sosta in camera sua per cambiarsi d'abito. Quella sera sua madre aveva avuto la sfavillante idea di fargli indossare una tunica tipicamente Asgardiana, con tanto di maniche lunghe e colletto. Ovviamente lui aveva cercato di far ragionare la madre, ma come spesso accadeva, alla fine era stato costretto a cedere. Quell'abito poteva forse andare bene per una cena, ma non era di certo l'ideale se chi lo indossava doveva correre da una parte all'altra del palazzo in preda all'ansia. Quel coso prudeva e gli stava stretto.
Spalancò la porta di camera sua e ci si fiondò dentro, la porta si richiuse dietro di lui con un tonfo sordo. Sospirando di sollievo Thor si sfilò la parte superiore della tunica e la lanciò il più lontano possibile da lui, rimanendo a torso nudo. Soddisfatto si diresse verso la sua cabina armadio mentre cercava di slegare i lacci delle braghe, senza riuscirci. Accidenti, pensò, sua madre li aveva annodati bene. Mentre cercava ancora di capire da che parte iniziare per togliersi di dosso quegli strumenti dei tortura, entrò nella cabina armadio e accese le luci, con la coda dell'occhio vide il suo mantello per terra, abbandonò la lotta con i legacci, che comunque stava perdendo, e sollevò lo sguardo per capire come, il suo indumento preferito, fosse finito per terra. Il suo cuore perse un battito.
Lì sdraiato per terra, avvolto nel suo mantello rosso, c'era Loki addormentato.
Il Dio del Tuono deglutì a vuoto un paio di volte, silenziosamente si avvicinò alla figura addormentata e si chinò su di lui, sedendoglisi accanto. Loki mugolò qualcosa nel sonno ma non si svegliò, permettendo così a Thor di esaminarlo meglio. Aveva pianto, era ovvio, aveva gli occhi gonfi e ancora sulle guancie si scorgeva chiaramente il solco umido lasciato dalle lacrime. Il cuore del biondo si strinse in una morsa atroce. Allungò una mano per sfiorargli delicatamente una guancia. Odiava vedere Loki in quello stato e sapere che era colpa sua lo faceva stare ancora peggio. Si chinò lentamente sul volto del moro e, chiudendo gli occhi, gli baciò teneramente la punta del naso, quando li riaprì si trovò a guardare due profonde iridi verdi smeraldo, gli occhi erano arrossati per via del pianto, ma comunque splendidi. I due rimasero a fissarsi in quella posizione per diversi minuti, Thor era completamente assorbito nell'osservare gli occhi dell'altro, avrebbe potuto passare la vita a rimirarli.
«Cosa stai facendo?»
Sussurrò Loki rimanendo immobile sotto di lui. Thor sorrise e allungò una mano, cercando di accarezzargli una guancia, ma il moro scattò, lo allontanò con una pedata e schizzò in piedi, lasciando cadere il mantello del biondo ai suoi piedi.
«Loki, calmo,