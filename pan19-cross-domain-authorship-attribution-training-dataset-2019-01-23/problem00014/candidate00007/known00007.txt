allora? Sì.. Avrò sentito male, perché le assicuro che avevo capito 10.000 parole.. Ma non si preoccupi signore.. Rimedierò subito! Devo solo recuperare gli appunti che ho preso durante l’intervista con Lena e stia pur certo che entro due ore avrà il mio nuovo articolo sulla sua scrivania! E rispetterò il limite di lunghezza questa volta! Vado, vol-corro.. Sì, corro!”

 

E per tutti i santi che tira giù dal paradiso quando è incazzato o quando ha bevuto troppo, non ha nemmeno il tempo di pensare di aprire bocca e risponderle che quella dannata ragazza è già fuori dal suo ufficio e a metà strada verso la sezione editing (e come fa? Come fa a muoversi così velocemente con quella gonna svolazzante e quelle ridicole scarpe di cui non ha mai imparato il nome perché sono cose da donne e - davvero, se solo ne avesse il tempo e la voglia indagherebbe più a fondo, ma non è ancora caduto così in basso grazie a Dio) e -

 

“Danvers! Torna qui!”

 

È troppo pigro e disinteressato per aspettare che lei faccia dietro-front e rientri nell’ufficio, quindi continua a urlare di modo che l’intero piano senta quello che ha da dire. Perché così fanno gli uomini al potere.

 

“Ti ho forse detto di andare? Ti ho forse detto che la lunghezza del tuo articolo era l’unica cosa che non andava? Per niente! Danvers, è da stracciare, mi capisci? Buttare! Strappare in mille pezzettini invisibili e buttarlo giù nello scarico del WC. Non sto scherzando, in tutti gli anni della mia ormai lunga e venerabile carriera non penso di aver mai letto un articolo più inadeguato del tuo! È.. È impresentabile!” E forse sta esagerando per amore della ramanzina, ma non di molto e non è questo il punto.

 

“Impresentabile? Ma.. Ma ho fatto tutto quello che lei mi ha insegnato! Ho richiesto un’intervista, ho presentato una serie di domande, ho segnato le risposte che Lena Luthor mi ha dato e -”

 

“E poi hai scritto 8000 parole il cui sottotesto non dice altro oltre a quanto siano belli i suoi capelli e luminoso il suo sorriso e succose le sue labbra e quanto vorresti che lei affondasse i suoi denti nella tua pelle e su quanto , cito, “la sua politica pro-alieni la rende irresistibile agli occhi non solo di tutta la popolazione aliena della città, ma anche a quanti condividano la necessità di rendere il nostro mondo un luogo accogliente per tutti” e.. Non so, Danvers, non ti pare che ci sia qualcosa di fottutamente sbagliato in tutto questo?”

 

“Nella politica di accoglienza? Affatto!” Gli risponde lei, perché ovviamente. “È l’unico atteggiamento accettabile per una persona che voglia -” 

 

“Nel tuo articolo, Danvers. Non me ne potrebbe fregare di meno degli alieni in questo momento, credimi. La mia unica preoccupazione è riuscire a mandare in stampa un numero dedicato a Lena Luthor che non ci renda lo zimbello di tutte le testate giornalistiche del paese.”

“Beh.. Diciamo che so che posso, forse, magari, avere usato alcuni termini un po’ audaci nel descriverla.. Ma-ma volevo renderle giustizia! Stavo dicendo la verità!”

 

“Ma non è quello che dovevi fare! Per la miseria, il tuo compito era di scrivere un pezzo su Lena Luthor la CEO di una delle più importanti aziende del paese, la sorella di Lex Luthor, non su Lena Luthor la cotta gay di Kara Danvers!”

 

“Mah.. Ma lei non è la mia cotta gay! Io-io non ho nessuna cotta gay per Lena Luthor, nessunissima, mai, mai, no. Assolutamente no..”

 

“In tutta onestà Danvers, e credimi - questo è un consiglio d’amico perché non me ne potrebbe fregare di meno di te e dei tuoi interessi in fatto di uomini o di donne, ma nessuna donna eterosessuale ha mai descritto un’altra donna come tu hai descritto Lena Luthor in questo articolo.”

 

E dopo una pausa ad effetto (necessaria, più per lui e la sua salute mentale che per la Danvers lì di fronte a lui), inizia a sfogliare le pagine stampate per trovare i punti che ha sottolineato di viola.

 

“Ecco qua, pagina uno, riga diciassette. Cito, “Mi accoglie nel suo appartamento finemente arredato, candele accese ad illuminare in modo soffuso l’intero ambiente. Il lungo abito color perla che le fascia il corpo le dona un’aurea di classica eleganza.” Primo, che diavolo è questo? Un’intervista o un appuntamento? E secondo, che diavolo ho appena letto? Ai lettori non importa nulla di che vestito aveva durante l’intervista, o che razza di candele usa.. I lettori vogliono scoop! E news! E informazioni preziose!”

 

“Ma io le ho date.. Dopo..”

 

“Davvero? Guarda qua.. Pagina due, riga quattro, “Mi occupo personalmente di quasi il 50% dei progetti sviluppati dalla LCorp, mi dice, mentre le sue dita accarezzano il calice di vino rosso che sta sorseggiando. Una goccia rimane arenata sulle sue labbra, ma la raccoglie con la punta della lingua. Il suo sguardo non si allontana dai miei occhi”. E poi qui, sempre pagina due,