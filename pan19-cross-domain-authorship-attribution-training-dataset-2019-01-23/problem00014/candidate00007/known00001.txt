l’agente Schott, l’hai conosciuto? Mentre James Olsen è -” Lena la sta guardando con uno sguardo assolutamente indecifrabile. (E Maggie, non per vantarsi - ma assolutamente per vantarsi, è piuttosto brava a leggere lo sguardo delle donne.) “Oh, quindi tutte queste persone saranno qui, questa sera?” “Mmm sì. Oh, e anche Mon-Mike! Mike.” “Oh.” “Già. Beh, comunque io-io mi sono appena resa conto che-” “Non-non avevo capito. Non avevo capito che ci-che ci sarebbero state altre persone. Questa sera.” Oh. E allora perché mai – Oh. “Kara è venuta nel mio ufficio per un’intervista questa mattina, e immagina la mia sorpresa quando mi ha chiesto se volevo cenare con lei questa sera. Nel suo appartamento. La sera di san Valentino.” Oh no. Perché. Perché a lei. Dove diavolo è Alex quando serve? Dove sono tutti? “Ho pensato che - oh, Dio, sono stata una tale idiota.” “No, no.” Le dice, cercando di utilizzare un tono anche solo minimamente rassicurante, perché non ama particolarmente avere discorsi emotivi con - beh, con le persone (che cavolo, non ama particolarmente le persone, punto) e questo potrà sembrare poco ad un osservatore esterno ma lei si sta sforzando, ok? “Non sei stata un’idiota. È che Kara -” “Kara è così carina, lo so!” E no - questo non è proprio quello che aveva intenzione di dire (ciò che stava per uscire dalle sue labbra era più sulla falsariga del Kara è meravigliosa perché a) è la sorella della mia fidanzata e b) è Supergirl e non voglio mettermela contro, ma a volte è assolutamente incapace di leggere correttamente la situazione in cui si trova e questo la porta a fare le cose più idiote tipo invitare tre ragazzi che sa avere una cotta per lei a festeggiare san Valentino con lei e poi invitare anche una ragazza che a quanto pare a sua volta prova qualcosa per lei e in aggiunta rovinare tutti i miei piani per la serata costringendomi a stare qua e ad avere una conversazione impegnativa con Lena Luthor mentre lei è fuori a tirare calci agli alieni cattivi). Ha la decenza di fingere e annuire. “È molto carina, sì. Preferisco sua sorella, in tutta onestà.” Lena non pare averla sentita. “È così solare ed ottimista.. Ha così tanta voglia di cambiare il mondo per il meglio, di fare la sua parte, di seguire il suo cuore e proteggere tutti.. Ed è così - è così forte, e determinata.. E pensavo-pensavo che fosse, che forse ci fosse una possibilità, per noi? Quan-quando mi ha chiesto di venire qui stasera, ho pensato che allora era vero, che non mi stavo immaginando quegli sguardi, che non ero io a leggere qualcosa di più nelle sue interazioni con me ma che davvero questo qualcosa ci fosse.. E invece.. Oh Dio, e non so nemmeno se le piacciano le donne, non so niente! Mi sono illusa che lei fosse interessata a me ma non so niente!” (Oh santissimo san Gaio. Questo san Valentino è decisamente in fondo alla lista non ancora esistente ma che presto creerà dei peggiori modi di festeggiare la festa degli innamorati. Davvero, è decisamente peggio del 14 febbraio 2009 - e quel giorno ha scoperto la sua fidanzata di sette mesi a letto con un’altra sua ex.) Ok. Deve trovare una via d’uscita. Deve respirare, guardarsi attorno, elaborare una strategia ed eseguirla - ed aspettare l’arrivo dei soccorsi. (Lo sguardo le cade sull’armadio a cielo aperto di Kara - e, seriamente? Perché non può comprarsi una guardaroba come fanno tutti?) “Beh, Kara di certo indossa un numero sospettosamente alto di camicie a quadretti. Per una ragazza eterosessuale, intendo.” “Le risaltano la muscolatura. E associare l’essere omosessuale al vestirsi in un certo modo è estremamente ingiusto.” (Oh Dio, sarà difficile.) “Va beh, dico solo quello che vedo. Oh, e Alex mi ha detto che Kara ha passato una fase Xena. Con tanto di poster e puntate registrate in TV. Avrei voluto vederla. Ora che ci penso. E Willow era il suo personaggio preferito in ‘Buffy l’ammazzavampiri’.” “È il complesso dell’eroe.” (Sarà molto difficile.) “So che Winn per un po’ di tempo ha sospettato che lei fosse lesbica.” “E ora ha smesso di sospettarlo? Perché?” Oh, già. Quello. “Ehm, a quanto pare lei gli ha detto di non essere gay? Ma insomma, sappiamo entrambe che questo non vuol dire niente.. Metà delle mie ex fidanzate hanno detto la stessa cosa - e parecchie di loro mentre stavamo insieme!” Lena Luthor non sembra convinta dalla sua spiegazione. “Però gli ha detto di non esserlo. Gli ha detto di non essere gay.” “Beh, magari l’ha intesa come precisazione. insomma, io stessa tenderei a considerarla più bisessuale che omosessuale. Ma - oh, guarda! Ha una bandiera arcobaleno in camera! La vedi? Laggiù..” “Potrebbe averla messa per mostrare un qualche tipo di supporto