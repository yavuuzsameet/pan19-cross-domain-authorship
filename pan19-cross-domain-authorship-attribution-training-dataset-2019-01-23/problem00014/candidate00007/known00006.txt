la studia mentre ha lo sguardo fisso al di là delle finestre, sulla città in movimento attorno a loro – sulla sua missione. “Lo so,” dice poco dopo. “Mi fido di te. E sono felice che tu abbia qualcuno con cui condividere questa missione, l’FBI o l’NSA o qualunque sia l’agenzia per cui lavorano l’agente Danvers e l’agente Henshaw. Oh sì, mi sono informata,” aggiunge immediatamente, notando lo sguardo interrogativo di Supergirl. “Giusto. CEO di una multinazionale e bambina prodigio e tutto il resto,” le risponde questa con una mezza risata. “Non so perché mi stupisco ancora. Sei sempre un passo davanti agli altri e -” “Solo uno? Così mi offendi, Supergirl.” Scherzare con lei le viene particolarmente naturale, osserva Lena con un certo stupore, nonostante il mantello e il simbolo che porta sul petto e la storia di odio tra le loro famiglie. Perché Supergirl è diversa - glielo legge negli occhi, nei silenzi durante i loro discorsi, in ogni parola che pronuncia e in ogni azione che compie. Indossa quel simbolo sul suo costume, e le pesa come a lei pesa il nome dei Luthor. (Ma come può approcciare un simile discorso? Come può dirle, Io posso capire. Parla con me. Apriti, senza che la sua richiesta venga letta come un’imposizione? Come può chiedere di più, quando sa che questo è sufficiente perché Supergirl dia? Così tace, aspettando che la donna accanto a lei detti il ritmo della loro danza. Aspettando perché sia lei ad aprirsi, a raccontare, a confidarsi - e se quel momento non dovesse arrivare, poco importa. Sarà il suo cuore a soffrire, e non quello di chi ha già sofferto troppo.) Supergirl interrompe il silenzio dopo poco più di un minuto. Si volta verso di lei con un sorriso sulle labbra e uno sguardo sereno, e Lena deve richiamare a sé tutte le energie per trattenersi, per impedire alle sue mani di muoversi ed imporre a se stessa di ascoltare, di non pensare ad altro e di non chiedersi che cosa succederebbe se. (Se si avvicinasse a Supergirl e posasse la mano sul suo petto. Se avvicinasse il viso all’incavo del suo collo e muovesse le braccia attorno alla sua vita e la abbracciasse. Se le sue labbra si posassero su quel collo, se le sue mani si stringessero sul tessuto del costume e se, se, se.) “Comunque, sono venuta per ringraziarti.” Quelle parole la richiamano alla realtà, ogni pensiero di abbracci e baci abbandonato in favore di ciò che Supergirl le sta rivelando in questo momento. “Non-non te l’ho detto.. Prima, ma questo è il motivo della mia visita. Non so..” Supergirl inspira profondamente, visibilmente scossa. “Non so come avremmo fatto a trovare tutti gli alieni rapiti se non fosse stato per te.. Confesso che non avevamo nessun indizio, nessuna idea su dove trovarli e - sono arrivata appena in tempo per salvarli, ed è solo grazie a te..” Supergirl la sta fissando con uno sguardo così sincero, così aperto - come se non avesse nulla da nascondere, come se non stesse accadendo nulla di straordinario. Come se non l’avesse appena ringraziata e non avesse appena mostrato i suoi limiti. Come se Lena non fosse una Luthor, la figlia della ragione stessa per cui la vita di Supergirl e di ogni altro alieno è in pericolo. Supergirl parla come se tutto questo fosse normale, e Lena non può credere alle sue orecchie. “Beh, ho fatto quello che avrebbe fatto chiunque e -” “Non è vero..” La interrompe, il viso stranamente crucciato, duro. “Non.. Per favore, non sminuirti in questo modo,” aggiunge immediatamente, e le sue mani si posano sul suo grembo, intrecciandosi. La sua intera postura si addolcisce, quasi si pentisse di aver reagito in un simile modo alle sue parole di circostanza. (Nessuno si è mai opposto con tale intensità ai suoi tentativi di non accettare credito per le sue azioni. Nessuno ha mai detto No, te lo meriti quando lei ha detto Lascia stare, non è niente.) “Quello che hai fatto ieri è stato strepitoso, e fondamentale, e l’hai fatto solo perché era la cosa giusta da fare e -” “E perché avevo promesso a Kara Danvers che l’avrei aiutata. Con.. Uhm, con il suo articolo.” Le parole sono fuori dalle sue labbra prima che lei possa rendersi conto di ciò che sta succedendo. Supergirl la osserva per un intenso istante, la sopracciglia leggermente incurvate, prima di sorriderle gentile, le orecchie e le gote chiaramente tinte di rosso. Le sue mani continuano a muoversi sul suo grembo, in un gesto così poco suo da catalizzare la sua attenzione. “A-a proposito, uhm.. L’hai vista, oggi? L’hai-l’hai sentita? Sai se sta bene?” (È più forte di lei. Deve sapere.) “Mhm, sì.. Io.. L’ho vista questa mattina, per-per ringraziarla, per l’articolo che ha pubblicato per proteggere gli alieni, ma non.. Non abbiamo parlato molto, a dire il vero..” “Oh, certo. Certo