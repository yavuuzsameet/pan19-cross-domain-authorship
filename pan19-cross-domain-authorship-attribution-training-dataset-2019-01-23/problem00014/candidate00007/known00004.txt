L’ho portata con me quando sono stata costretta ad abbandonarlo, prima che venisse distrutto.. È più o meno resistente a tutto, qua sulla Terra.. Anche se pare essere una sorta di calamita per i peli di gatto, non che io ne abbia uno, adesso, ma l’ho notato in passat-. Sì, in passato,” precisa (e perché? Perché parla così tanto? Perché le viene impossibile tacere, non aprire bocca ed evitare di condividere racconti d’infanzia di cui a Lena non importa nulla, e aneddoti idioti che non -).

 

“È tutto ciò che hai portato con te, da Krypton? Quella coperta, e nient’altro?”

 

Kara alza lo sguardo, ed ecco che Lana ha spento il PC, ha posato il bicchiere di rhum accanto alla bottiglia e alzatasi sta accorciando le distanze tra di loro. Kara apre la bocca come per risponderle, ma una parte del suo cervello che spesso parla con la voce di Eliza le dice di aspettare. Lena si siede sul divano accanto a lei - le sue gambe, fasciate dal vestito color beige che indossa, a una decina di centimetri appena dalle sue, scoperte oltre l’orlo del suo costume, le mani strette l’una nell’altra, posate intrecciate davanti a lei.

 

“Questa coperta, e nient’altro,” conferma interrompendo il silenzio.

 

Gliela porge, notando lo sguardo curioso di Lena, e questa ne afferra un’estremità, accarezzandola lentamente con le dita, come ad assaporarne il tessuto e a carpirne le memorie.

 

“È molto morbida.. Si vede che l’hai conservata con cura. Deve essere molto preziosa per te..” Commenta.

 

E lo è.

 

È l’unico ricordo tangibile che ha di Krypton, l’unica prova dell’esistenza di quel pianeta in uno spazio e in un tempo oltre la sua mente e la sua memoria, la sua àncora quando non vede la luce del futuro e il suo passato le sembra un’illusione, una bugia costruita ad arte da una bambina sola al mondo.

 

E Lena ne sta accarezzando un angolo, la sta toccando come se fosse anche per lei un oggetto prezioso, un bene dall’inestimabile valore soltanto perché lo è per chi gliel’ha porta.

 

E lei - lei non può più aspettare, non può più tacere e fingere, non può più controllare le sue gambe che fremono dalla tensione e le sue labbra che hanno bisogno di dare fiato a tutto ciò che ha pensato e ha provato in queste ultime ore, impegnata a lottare contro Cadmus e poi lontana in un’altra Terra - in un universo che non è il suo, tra eroi che vorrebbe conoscere meglio e che spera di poter considerare amici un giorno ma che semplicemente ancora non sono a quel punto - ora, la mente occupata da pensieri di Alex e Eliza e Lena (Lena e Perché non l’ho seguita dopo aver fermato Cadmus - Lena e Sua madre! Ha tradito sua madre per salvare noi alieni - Lena e Perché non l’ho ringraziata subito! Idiota! - Lena e Che cosa penserà di me, adesso? Di Supergirl e di Kara? - Lena e Perché non posso essere con lei come sono con Winn e con James e Mon-El?) e - deve parlare.

 

“È molto importante per me, sì.” Le dice, perché deve iniziare da qualche parte e quello le pare il punto di partenza più abbordabile. “Quan-quando sono arrivata su questo pianeta avevo tredici anni, quindi.. Non ero una bambina, ecco. Ricordo molte cose di Krypton. Ricordo alcune persone, non solo della mia famiglia, ma altra gente della città in cui abitavo. Ricordo il colore del cielo, la vista dalla mia stanza, i giochi e le cerimonie che venivano organizzate per i Giorni Azzurri di Rao.. Ricor-ricordo alcuni vestiti, alcuni vestiti tipici di Krypton, qualche piatto, anche alcune barzellette e modi di dire..”

 

Il suo tono deve incupirsi, perché Lena approfitta della sua pausa per commentare. “Ma il tempo erode tutto, lentamente. Anche quello che credevi fosse inciso per sempre nella tua memoria, immutabile.”

 

“Esatto.. E quella coperta.. Non lo so, ti sembrerà stupido, aggrapparsi così ad un oggetto materiale, ma in passato, quella coperta è stata quasi un segno, per me.. Un segno che quello che ricordo è esistito davvero, che non è il frutto della mia immaginazione.”

 

Lena annuisce, una e poi due e tre volte - e Kara gliela legge negli occhi, quella tristezza quasi rassegnata che viene da una vera comprensione di ciò che sta dicendo, da una simpatia motivata da tutto ciò che hanno in comune, al di là delle differenze nei loro nomi.

 

“Ogni volta che mi sentivo sola,” continua, “O persa, o confusa a causa di tutte le strane cose che vedevo su questo pianeta.. Ogni volta che, non so, che mi sembrava di non farcela, di non essere abbastanza.. Io.. Stringevo forte quella coperta, ne respiravo il profumo e - mi ha sempre aiutata ad andare avanti.. A portarmi il mio passato con me, anche, ma non come un peso.. Capisci? Non come un macigno che mi opprime ma come qualcosa che mi guida, che mi rende