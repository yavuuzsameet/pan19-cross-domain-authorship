altro incontro ravvicinato con Jess Quinchea, di cui in tutta onestà fa volentieri a meno), il martedì mattina Kara si è fatta coraggio, ha inviato una mail al Dipartimento Relazioni Pubbliche della L-Corp richiedendo un incontro e dopo aver ricevuto una risposta positiva ha aperto Twitter e ha scritto: @LenaLuthor @LCorporation Non vedo l’ora di incontrarti di persona domani. Ho molte cose di cui parlare, e molto importanti! - e chi se ne frega se questo non rientra nel comportamento standard di una giornalista. (Vuole ottenere un appuntamento con Lena Luthor dopotutto, non vincere un premio Pulitzer. Non che - sarebbe bello anche quello, ovviamente, ma c’è tempo.)
 

Lena Luthor le ha risposto un’ora e mezza più tardi, con un @karadanverss @catcomagazinesofficial È lo stesso per me: sono sempre felice di rilasciarti un’intervista! per cui Kara ha a stento soppresso i salti di gioia.
 

Il pomeriggio è stata quasi un’ora su FaceTime con Winn per la scelta del vestito perfetto e la sera ha approfittato del giorno libero di Maggie Sawyer per chiederle consigli dell’ultimo minuto e ha addirittura studiato a memoria e provato più volte un discorso strutturato in quattro parti chiaramente distinte e – oh cavolo, l’ascensore della L-Corp si sta fermando e ok, è preparata come mai prima e può farcela. Ha superato un colloquio d’assunzione con Cat Grant, e in nessun modo chiedere a Lena Luthor un appuntamento può essere peggiore di quello. Oh Rao, come non detto – le porte si stanno aprendo e questa è l’ultima occasione utile per ripassare il discorso e deve anche ricordarsi di respirare e oh, per la miseria - )
 

 



---

 

“Kara! Ma che coincidenza. Stavo giusto informando la mia segretaria che avevo intenzione di aspettarti e di proporti di condurre la nostra intervista davanti a uno degli ottimi piatti che preparano da Grey’s, un ristorante a un paio di isolati da qui. A mie spese, ovviamente. Che ne dici?”
 

E con una sola frase, Lena Luthor manda all’aria ogni punto del suo dettagliato piano d’azione.
 
 




---

 

Ma - “Fan-fantastico. Ottima idea,” risponde, fingendo una confidenza che non ha e sperando che sull’ascensore ci siano altre persone perché è certa di non poter restare sola con Lena in uno spazio ristretto per più di 10 secondi senza avere una crisi di nervi.
 

“Perfetto! Vieni, scendiamo.. Pensavo di camminare, se non è un problema per te. Grey’s è soltanto a pochi isolati da qui e il traffico è sempre terribile a quest’ora, come suppongo che tu sappia meglio di me. A volte mi dimentico che sei in questa città da molto più tempo di me..” 
 

Kara sorride nervosamente, ringraziando la naturale predisposizione di Lena a condurre conversazioni riguardanti il più e il meno, ed entra nell’ascensore, deserto se non per due manager che Lena saluta cordialmente prima di tornare a rivolgersi a lei.
 

“Sono davvero felice che tu mi abbia richiesto un incontro, anche se non era il caso che tu lo facessi in modo così formale: ti ho detto almeno due volte che sei la benvenuta nel mio ufficio in qualunque momento. Ma suppongo che tu abbia preferito seguire la procedura standard per via del viaggio a vuoto che hai fatto soltanto l’altro ieri, mi dispiace di non aver pensato di informarti che non sarei stata in città quel pomeriggio. Spero di non averti causato troppi inconvenienti.”
 

“Oh no, affatto. Non è stato un grosso problema,” mente con estrema naturalezza, giocherellando con la borsa ed aggiustandosi gli occhiali sul naso un paio di volte. “Ma dato che l’argomento di cui vorrei parlarti oggi è un po’, come dire.. Un po’ delicato e sensibile, diciamo.. Ho preferito, sì - come hai detto, ho preferito seguire le procedure ufficiali.”
 

“Hai fatto bene. Ma la prossima volta basterà un tweet. O un messaggio.”
 

“Uhm,” le risponde - perché a quanto pare è diventata un animale e la sua gola ha smesso di produrre i suoni comandati dal suo cervello. (E se anche fosse, come potrebbe mai riuscire a dire a Lena che non può scriverle un messaggio perché non ha il suo numero di cellulare? Oh santissimo Rao, questo incontro non sta affatto andando secondo i suoi piani.)
 

“Oh, ma aspetta. Non ti ho mai dato il mio numero privato! Oh Dio, scusami.. Ero convinta e - e non ci ho pensato.. Ecco, prendi il telefono e permettimi di rimediare. Ci sei?”
 

Non sa bene con quale energia e prontezza di spirito, ma riesce a trovare la forza di estrarre l’Iphone dalla borsa e rispondere senza mangiarsi le parole (e davvero, questo è un risultato di cui va molto, molto fiera).
 

“Sì, sì. Dimmi pure. Sono tutta orecchie, cioè – non tutta tutta, ma hai capito. Giusto?”
 

E - oh cavolo, sta succedendo. Sta succedendo veramente e ora lei non deve fare altro che concentrarsi e assicurarsi che i suoi piedi non inizino ad alzarsi dal pavimento (perché non sarebbe la prima volta che una cosa simile succede) e che le sue dita non distruggano lo schermo nella foga di inserire