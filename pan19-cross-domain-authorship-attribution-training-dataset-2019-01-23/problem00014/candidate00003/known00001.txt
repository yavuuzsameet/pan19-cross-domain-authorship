, non si  sa se e quando si sveglierà. Come tutte le  volte chiede a Mycroft di  avvicinarsi per parlare di alcuni dettagli,  che, almeno questo Sarah lo  sa, significano alimentazione artificiale e altri scomodi particolari che nessuno lì tiene a sentir nominare.
Proprio   come nella realtà, dopo l’ultima volta che il medico entra nella  stanza  dove dorme Sherlock, si scorda di guardare verso John finché non  lo  vede uscire e terminare il suo discorso sul coma.
A quel punto si gira verso di lui e vede che è sveglio.



-  Mi dispiace tanto. - non riesce a  dirgli altro. Si sente come se  dovesse fare le condoglianze a una  giovane vedova, e lo trova molto  ironico visto che si parla del suo  fidanzato.
Prima che John le risponda in qualsiasi modo, Lestrade sputa che forse ora è il caso di avvertire Molly.   La Donovan risponde prontamente chiedendo se vuole le venga una  sincope  prima di pranzo, e Sarah chiude gli occhi aspettando di  svegliarsi, Dovrà comunque saperlo, non ti pare?



“Avrei potuto suicidarmi e svegliarmi” pensa per la prima volta da quando ha capito di essere in un sogno, ma a quel punto ha già aperto gli occhi.



La  luce grigiastra di Londra entra  dalle fessure delle persiane, e quando  sbircia la sveglia sul comodino  vede che sono quasi le dieci.
Ci mette pochi secondi a dimenticare cosa ha sognato.



*



Non  ha voglia di scendere in strada  al freddo per fare colazione con paste e  caffè, così sciacqua la tazza  della sera prima e mette a scaldare altro  latte con cui riempirla.  Accende la televisione e si guarda Mrs.  Flecther che incontra il suo  trentacinquemillesimo cugino di terzo grado  e svela che a uccidere il  suo amico ubriacone è stata la ragazza della  lavanderia. Nel frattempo  inzuppa frollini nel latte e si sente bene  come non capitava da (due settimane) tempo.  
Prima   di pranzo legge qualche altro documento, poi ordina cibo italiano e si   sdraia sul divano a cercare altre repliche della Signora in giallo,   perché dopo l’episodio della mattina le è rimasta la voglia.
Verso   le due e mezza sente il cellulare trillare e lo vede mentre si agita   sopra il tavolino davanti a lei. Jessica sta chiacchierando allegramente   con la padrona di un bed&breakfast.



“Mittente: Sally Donovan



Come stai? Il tuo ragazzo è di umore peggiore del solito, quanto ti ha già fatto impazzire?” 



Sarah  si ritrova a sorridere prima  di rendersene conto. Ormai può dire che  lei e Sally sono diventate  amiche: l’aveva già incontrata diverse volte  prima dell’incidente, ma  quel giorno lei in effetti è stata quella  (l’unica) che le ha dato  effettivamente relazione, e da allora hanno  cominciato a vedersi. In  realtà Sarah ha l’impressione che l’altra la  consideri qualcosa di  molto simile a un’alleata nella poco silenziosa  guerra a Sherlock -  al  suo ricordo, almeno. Ma se il loro rapporto è  partito da questo, ormai  le pare che Sally abbia cominciato ad  affezionarsi davvero a lei.



“Come sempre, dopo così poco tempo è normale che non sia in sé. Lì va così male?”



“Mittente: Sally Donovan



Solita  aria da mortorio. Stiamo  aspettando che arrivi la Hooper con i progetti  definitivi del prossimo  labirinto, ma è in ritardo.”



“Lei  come sta? John non me ne parla  mai. L’altro giorno hai detto che  pensavi sarebbe stata meglio entro  breve, come sta andando?”



“Mittente: Sally Donovan



Non  bene, ieri l’altro è scoppiata a  piangere su una vecchia sciarpa che lo  strambo aveva abbandonato  nell’ufficio di Lestrade. Se ci incontriamo  ti racconto come si deve,  ti torna verso le sei? Solito Starbuck’s?”



“Se tu non sei impegnata col lavoro va bene. A dopo!”



“Mittente: Sally Donovan



Se  la Hooper si sbriga sarà una cosa  veloce. Il tempo di controllare che  non abbia combinato guai,  cambiarmi e prendo un taxi. Ci vediamo tra  poco.”



A dieci alle sei  Sarah è a un  tavolino abbastanza appartato dello Starbuck’s vicino al  magazzino dove  lavorano John, Sally e Gregory. Il tempo di spogliarsi di  cappotto,  sciarpa e guanti che vede i suoi ricci sulla porta.
La  raggiunge con  gli occhi già alzati al cielo. Sarah si alza per andare  con lei a  prendere paste, caffè e cioccolata, borsa alla mano, sperando  che a  nessuno venga in mente di rubare il suo cappotto in quei pochi  minuti  di coda.


- Pensavo di impazzire, te lo giuro. - È la prima cosa che l’altra le dice, mentre squadrano la vetrinetta delle paste.
- Giornataccia fino alla fine? -
-   Puoi dirlo. Alla fine Hooper è arrivata con i progetti, perfetti, e   l’atmosfera era anche migliorata… - si interrompe per indicare una   crostatina di frutta e ordinare un caffè nero, paga e poi le lascia il   posto alla cassa.
- Dicevo, - continua mentre Sarah prende il   portafogli - l’atmosfera si era alleggerita, ma quando ho proposto di   chiamare Anderson come Estrattore per questo lavoro è scoppiata. -
Si   siedono al loro tavolino, il cappotto ancora al suo posto, e Sarah   inarca appena un sopracciglio. - A piangere, dici? Come con la sciarpa? -
Sally   scuote la testa. - No, ma pensavo volesse azzannarmi alla