blu. Si chiede se siano frutto di qualche incrocio genetico o cosa: in qualche maniera sono riusciti a renderle dello stesso identico colore della vestaglia da casa di Sherlock.

- Che cosa stai fissando? - John si volta verso di lui, e per un momento resta immobile davanti alla sua faccia: sembra arrabbiato, come se lo avesse visto fare una cosa che non approva per niente. Scrolla le spalle e risponde che non è niente, si era solo incantato.

I lineamenti di Sherlock si addolciscono, in un modo strano che fa tremolare qualcosa proprio sotto la gola di John. Non ricorda di avergli mai visto un sorriso così dolce in viso, come se fosse quasi un’altra persona, più morbida.

- Bene. - dice, e prende il cellulare dallo scrittoio per metterselo in tasca. - Passami una mela. - aggiunge un momento dopo, e John gliela tira da lì. Sherlock l’afferra senza nemmeno guardarla arrivare, e mentre si avvia col suo solito passo svelto verso la porta gli dice anche di portarsi un’arma, per sicurezza.

Gli tira un’occhiata aprendo la porta: - C’è un trenta per cento di possibilità che non abbia visto una spia mentre inseguivamo quei tre. -

John prende il coltellino che ha comprato lì e si chiede tra sé quanto sia biasimabile per aver pensato che in caso di perquisizione ci penserebbe Mycroft.

Vista la situazione, decide che può anche conviverci.

*

Sherlock è già stato a Parigi, e si vede. Probabilmente conoscerebbe le strade anche se fosse la prima volta, anzi, ha sicuramente studiato tutti i percorsi che potevano interessarlo prima di partire, ma cammina come se riconoscesse anche i lampioni a cui passano accanto. Gli dice di stare attento a una scalinata, perché i gradini sono molto ripidi, e quando arrivano davanti a un parco aggiunge “Bene, lo sapevo”.

John si limita a guardarlo a sopracciglia arcuate, e lui risponde che non c’è nessuno nonostante sia domenica, come avevo immaginato.

- Sei già stato qui, allora? -

- Una volta, con mia madre e Mycroft. Da bambino. - Non gli lascia il tempo di replicare e lo supera, avviandosi per il sentiero polveroso che fa da ingresso al parco.

- Come si chiama? - gli chiede John appena lo raggiunge. È un bel posto, anche grande. Si aspetta un nome famoso, ma è strano che ci sia così poca gente di domenica pomeriggio, se davvero lo è.

- Cabrer Steet. -

A John viene da ridere: è il francese più maccheronico che abbia mai sentito, e lui ha sentito Harry provare a parlarlo. È praticamente certo che per qualche strana congiunzione astrale Sherlock non ricordi il nome del parco e se ne sia inventato uno sul momento.

Decide di non pungolarlo nell’orgoglio e si limita ad analizzare la zona come se fosse potenzialmente pericolosa: un prato molto ampio di erba rigogliosa, alberi con rami da cui traboccano fiori chiari, qualche signore anziano e due bambini che giocano con la sabbia di una buca.

Sherlock affretta di nuovo il passo e si mette a descrivergli la vita di una nonnina che sta leggendo un libro su una panchina.
John non ha molta voglia di parlare, preferisce guardarsi intorno e ascoltarlo parlare di foulard scelti da nipoti minorenni.

Camminano per un lasso di tempo che non si sforza di contare, senza che la luce cambi nemmeno sfumatura, e costeggiano il laghetto sulla destra del parco. Sherlock è in forma, davvero. Parla a macchinetta, ma senza la vena isterica delle grandi occasioni. Sembra solo… beh, sembra solo contento. Sta facendo deduzioni straordinarie, come al solito, ma per una volta sono cose positive. John è sinceramente felice per i tre nipoti affettuosi della vecchietta.

Guarda un cane spuntare da chissà dove e correre accanto a loro prima disparire tra gli alberi, che sono ancora più fioriti di quanto gli era sembrato all’inizio.
Un momento dopo si ritrova a seguirci in mezzo Sherlock.

- Che vuoi fare? -

Sherlock si sdraia sull’erba a pancia in su, gli dice “non ci tenevi tanto a riposare?”.

Lui lo guarda un po’ stupito, poi decide di imitarlo e appoggia le mani sull’erba dietro di sé, inclinandosi un po’. Un signore legge il giornale vicino al laghetto, i bambini che giocavano con la sabbia sono ancora lì. John riesce a vedere che hanno i capelli dello stesso colore della sabbia, un po’ come lui e Harry da piccoli.

Quando l'occhio gli sale verso il cielo, si accorge che i i fiori rosa cresciuti quasi a grappoli sui rami gl’impediscono di vederlo bene. Si sforza di più e tra le finestrelle lasciate dai rami più alti vede che sembra quasi bianco.

Una ventata tiepida fa agitare i loro vestiti, e Sherlock sbuffa e poi si alza per levarsi il cappotto. Era leggero, primaverile, ma lui sbuffa una seconda volta e dice che fa un caldo insopportabile.

- Non è così terribile. - replica John, ma in realtà fa un po’ troppo caldo anche per i suoi canoni. Toglie la giacca e se l’appoggia vicino.

Guarda Sherlock, sdraiato lì accanto, e vede che ha chiuso dagli occhi. Ha un’aria così pacifica, così poco