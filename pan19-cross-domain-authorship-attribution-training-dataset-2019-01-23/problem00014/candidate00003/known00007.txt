fare bella figura davanti a lui. -

Matthew si odia, in quel momento. Ha ventiquattro anni, il suo viso dovrebbe essere fisicamente incapace di arrossire tutte le volte che si sente preso in castagna.

 

Stark non smette di sorridere con quella faccia che tira gli schiaffi.

- Sarei curioso di sapere come ha fatto uno come te a finire a lavorare per lo S.H.I.E.L.D. -

Matthew per un momento pensa di riferirgli la sua teoria dello Zero Domande, poi si ricorda che Stark non gli è mai stato simpatico, tanto meno dopo l’ultima conversazione, e fa una specie di verso gutturale. Spera che gli dimostri la sua totale e superiore indifferenza alla questione, ma si accorge che assomiglia più che altro a un grugnito.

Stark rimette in tasca il portafogli. - A proposito - aggiunge subito dopo, come se gli fosse venuto in mente qualcosa proprio adesso che stava per andarsene (Matthew vuole sperare che non lo creda davvero così stupido).

- Qualcuno dei miei amici potrebbe farti una visita di cortesia, uno di questi giorni. In caso ti pregherei di essere il più stringato possibile riguardo a quello che vedi succedere in quell’appartamento. Ti assicuro che non è in contraddizione con tutto il resto. –

Matthew lo guarda. Lo guarda per almeno cinque secondi, si dice che ha capito male, sicuro, e poi controlla:

– Cioè, secondo lei un altro degli Avengers potrebbe venire qua a farmi domande e io non dovrei rispondergli? –

È il discorso più lungo che abbia mai fatto a Iron Man, ma pensa che la cosa sia abbastanza spaventosa da meritarsi quest’ onore.

Lui annuisce, senza perdere un grammo di calma. Poi ci ripensa e agita un po’ la mano, aggiungendo “Più o meno”.

- Non parlo proprio di mentire, piuttosto… tenere per te i dettagli. - Matthew giurerebbe che il suo sorriso sia più affilato di prima, come se lo avesse passato su di una lama che lui non è riuscito a vedere.

- In fondo è quello che stai facendo con me, giusto? –

Matthew apre la bocca, senza essere sicuro di cosa voglia uscirne, ma Stark si volta e se ne va, nel modo più cinematografico possibile. Alza addirittura una mano per salutarlo, ovviamente senza girarsi.

E Matthew resta lì a guardarlo sparire. “Ho quasi fatto incazzare Iron Man”, si dice, e per qualche motivo gli viene da ridere per la prima volta da ore.

 

*


I pomeriggi di Matthew Sullivan


 

Stark ha mentito. Quando sente bussare alla porta e va ad aprire, la prima cosa che pensa vedendo Thor sulla soglia di casa è che quello stronzo di Stark gli ha mentito.

Aveva detto che uno dei suoi sarebbe potuto passare a fargli delle domande, certo. Fuori dal lavoro, ovvero nel parcheggio della seconda sezione S.H.I.E.L.D.

Ritrovarsi Thor davanti alla porta di casa fa tutto un altro effetto.

- Buon pomeriggio. - Il sorriso sembra essere l’espressione facciale preferita degli Avengers, ma quello del gigantesco, scultoreo Thor ha veramente poco a che spartire con la strisciata aguzza che aveva Stark al posto della bocca.

- Posso entrare? – chiede, gentile, e Matthew si rende conto di essere fermo sulla soglia di casa a fissarlo come uno stoccafisso.

- Sì, certo. –

Deve tirarsi indietro per farlo entrare, e quando si ritrovano nell’ingresso minuscolo Matthew si sente schifosamente inadeguato.

Thor non lo mette in soggezione come Captain America, ma non è proprio una presenza rassicurante.

- Ehr… - sa che deve partire con le domande retoriche, posso fare qualcosa per te?, e poi aspettare la risposta che sa già, e inventarsi qualcosa di decente da dire su 61, ma solo all’idea sente la lingua appiccicarsi al palato come se ci avessero messo l’Attack.

Mentre lui cerca di non implodere su se stesso, Thor si passa una mano sui capelli e parla per primo. Di nuovo.

- Non volevo disturbarti, Matthew Sullivan… ma devo parlare con te. –

Matthew fa cenno di sì e lo invita a seguirlo in salotto.

Spera che grazie a qualche strana congiunzione astrale non faccia caso alle patatine per terra e Kingdom Hearts in pausa, ma la prima cosa che Thor fa entrando è chiedergli di nuovo scusa per averlo disturbato e aggiungere “Un mio amico mi ha fatto vedere alcuni di questi schermogiochi. Sono divertenti.”

Matthew non lo corregge e dice che è tutto a posto.

Si siedono sul suo divano mezzo sfasciato e Thor decide di arrivare al punto da solo.

- So che hai il compito di controllare… - fa una faccia un po’ strana – una persona. – conclude. – Tu la conosci come 61, è esatto? –

Matthew annuisce e aggiunge: – Sì. –

Spera che Thor non lo prenda per un maleducato, ma la sua presenza non lo aiuta a rinfocolare l’amore per i lunghi discorsi.

- So che non ti è permesso parlare di quello che vedi, e che l’organizzazione S.H.I.E.L.D. tiene moltissimo alla propria segretezza, ma vedi... – s’interrompe di nuovo, sempre per un momento, poi lo guarda dritto negli