guardandolo con un’espressione che Arthur fa fatica a comprendere, prima di consegnargli la solita coppa di champagne e tornare ad occuparsi degli altri passeggeri.



Le dita di Francine sfiorano appena quelle di Arthur, causando in lui un brivido che spera tanto lei non abbia notato e Arthur passa tutto il resto del volo a rimuginare e rimuginare su quel tono di voce e sullo sguardo che Francine gli ha rivolto, cercando in tutti i modi di trovare un senso a quello che ricorda e di mettere a tacere le speranze che crede vane.


 


La quarta volta che Arthur vede Francine è a bordo di un volo che collega Londra a Sao Paolo e le interminabili ore del viaggio sono occupate dagli interminabili pensieri di Arthur sul perché Francine lo stia guardando così tanto spesso.



Si chiede — continua a chiedersi — se si sia vestito male, se ci sia qualcosa di strano sulla sua faccia, se i suoi capelli siano più brutti del solito; si chiede se lo stia guardando e mentalmente lo stia prendendo in giro, si chiede se uno come lui potrebbe mai piacere ad una come lei. Si chiede perfino se dietro quella tenda color panna Francine passi il tempo a prenderlo in giro con le sue colleghe e quello steward che sembra sempre avere qualcosa da bisbigliarle all’orecchio con grande gioia di Arthur.



Francine si avvicina quando manca relativamente poco all’arrivo e con un sorriso particolarmente brillante comincia a chiacchierare con lui come se niente fosse — parlando del più e del meno, del tempo, della durata del volo, del lavoro di Arthur e del fatto che viaggi così tanto spesso con la loro compagnia.



Arthur fa di tutto per tenere a bada l’attacco di panico che sente montare nel proprio corpo e, incredibilmente, riesce in qualche modo a resistere per tutto il tempo in cui Francine parla con lui. Forse non dovrebbe essere così tanto contento dei suoi risultati in merito: riuscire a non soffocarsi con l’aria e non essere capace di balbettare più di qualche parola per rispondere alle domande della donna in fondo non sono proprio cose di cui andare così tanto orgogliosi.


 


La quinta volta che Arthur vede Francine è a bordo di un volo diretto a Parigi e la breve durata di quel viaggio lo scoraggia più di quanto non avrebbe desiderato.



«Quanto rimane a Parigi?» trova finalmente il coraggio di chiederle, soltanto una volta scesi dall’aereo, cercando di non pensare alla figuraccia che sicuramente sta per fare.



«Almeno un paio di giorni, credo, dipende da quando mi chiamano di nuovo. Sa, io vivo qui» sorride Francine come al solito, strappando un sorriso di risposta anche a lui.



«Pensa.. pensa che le andrebbe di prendere un caffè con me?» riesce finalmente a trovare il coraggio di chiederle, stringendo con fin troppa forza e ansia la presa sul manico della valigia.



«Credevo che non me lo avrebbe mai chiesto!» è l’unica risposta che riceve da Francine, insieme ad un bigliettino con scritto il suo numero di telefono e ad un bacio sulla guancia. Arthur rimane a fissare l’aereo con uno sguardo imbambolato fino a quando qualcuno non lo costringe ad andarsene — e anche mentre se ne va cercando di ricordarsi dove diavolo deve andare e cosa diavolo deve fare, il pensiero di essere finalmente riuscito a portare a termine quell’impresa folle lo riscalda e lo sconvolge allo stesso tempo.



L’unica cosa che rimane da fare, ora, è trovare il coraggio per chiamare Francine.


La terza volta, nel bel mezzo di una tempesta che sta mettendo a repentaglio la sua nave e tutta la sua ciurma, mentre Arthur è impegnato a combattere contro le onde e i venti e tutte le forze della natura nello stesso istante, nell’acqua si intravede una figura umana.

Era una roba che avevo scritto mille anni fa e che ho deciso finalmente di risistemare e di concludere - perché la versione precedente mi faceva ampiamente cagare il cazzo e, soprattutto, non aveva una cazzo di conclusione *ride*. E niente, così <3


La prima volta è soltanto un guizzo nell’oceano, un luccichio diverso dal solito nelle onde del mare aperto: Arthur non ci presta particolare attenzione – in quel momento è troppo impegnato a prendersi cura dei due folli che hanno osato pensare di ammutinarsi sulla sua nave per badare a qualcosa di così piccolo.



Lancia di nuovo un’occhiata distratta al mare soltanto per qualche secondo, fermandosi per chiedere distrattamente a se stesso se abbia mai visto delle alghe gialle affiorare sulla superficie del mare: quando torna a guardarle, ponendosi di nuovo la domanda, le alghe sono già sparite.



Non tenta nemmeno di darsi una spiegazione logica ad un tale fenomeno: in fondo che importa a lui se sono sparite tra le onde o se le ha soltanto immaginate? Meglio tornare, questo pensa con un sospiro frustrato e per niente convinto, ad occuparsi di affari seri e di cose importanti.



A poca distanza dalla nave il luccichio tra le onde torna a farsi vedere, scomparendo e risollevandosi al di sopra della superficie del mare soltanto per qualche secondo.


  


La seconda volta che il luccichio tra le onde si manifesta Arthur è più propenso a prestare attenzione a quello strano fenomeno, forse per colpa della noia che il mare senza vento lo obbliga a subire.



La notte è calata su di loro ormai da ore e lo strano