’impertinenza e la sfacciataggine.
Per il nostro primo appuntamento andammo al cinema. Lasciai che fosse lei a decidere il film e la sua scelta ricadde su un’insulsa commedia romantica di cui riuscii a sopportare a stento i primi cinque minuti. Fortunatamente, poi fui troppo impegnata ad esplorare la sua bocca con la lingua e il suo corpo con le mani per accorgermi di altro.
Lei non era la mia prima ragazza, ma fu quella che, fino ad allora, durò più a lungo.
Al nostro secondo appuntamento scoprii di essere la prima, per lei. Aveva già avuto storie, con altri ragazzi, ma tutte le sue relazioni erano naufragate miseramente. Così, aveva pensato che probabilmente stava solo rovistando nella parte sbagliata della popolazione e che non aveva bisogno di alcun uomo, ma di una donna.
Quella sera la portai a casa mia, un bilocale dai colori vivaci e i mobili di legno, il massimo che mi potessi permettere con il mio stipendio da specializzanda.
Iniziarla al sesso tra donne fu più eccitante per lei che per me, che non vedevo nell’insegnamento un bel investimento per le mie abilità. Ma mi piaceva quel sentimento di adorazione misto a gratitudine che aveva nei miei confronti, così lasciai che quella situazione continuasse per settimane, che ben presto divennero mesi.
Iniziavo a riporre in Andrea fiducia e confidenze e a raccontarle il mio passato, a raccontale di Tim. Iniziai a credere di poterle aprire la mia fortezza.
Giunse il nostro primo anniversario e io a stento potevo credere a questo traguardo. La mia riluttanza si rivelò fondata quando giunsi a casa sua senza preavviso, con una bottiglia di vino in mano e la proposta ben meditata di andare a vivere insieme in testa.
La trovai a letto con un altro. 
Non badai ai suoi messaggi di scuse, alle parole piene di dispiacere, che tentavano di spiegarmi quanto fosse stato sbagliato credere che fosse lesbica, perché il sesso con gli uomini le piaceva, eccome. Mi scolai da sola la bottiglia di vino, scavando un secondo fossato attorno a me, ancora più profondo.La quarta onda. 
 
Per giorni mi rotolai nell’autocommiserazione e nell’infelicità. George e Erica, il primo marito e la mia prima relazione lesbica, entrambi si erano rivelati un fallimento totale.
Mi convinsi di essere io quella sbagliata, incapace di avere una vita amorosa lineare e relativamente semplice, per lo meno stabile.
Piansi a lungo, piansi molto, piansi per me e per lei e per la felicità che aveva negato ad entrambe.
Studiando il mio riflesso nello specchio del bar di Joe, avevo ormai preso la decisione di iniziare a scavare quel fossato, che mi avrebbe protetta dal dolore.
Ero ferma nel mio proposito, ero decisa: basta pianti, basta sofferenza e basta amore. Almeno per un po’.
Ma prima che potessi realizzare il mio piano lei entrò.
Bastò uno sguardo perché io dimenticassi il fossato e la mia decisione.
Bastò il suo sguardo perché io ci ricascassi di nuovo, nella tela dell’amore.
E come avrei mai potuto resisterle?
Come avrei potuto resistere alle labbra di Arizona, al suo bacino che sfiorava il mio, al mio seno premuto contro il suo, se la mia volontà si era sbriciolata sotto il suo tocco.
Rimandai il progetto del fossato a data da destinarsi, decisa a permettere a quella ragazza bionda di vedere il tesoro che si nascondeva tra le rovine del mio essere.
 


***


 
Mi piacevano le sfide e mi piaceva Calliope, per questo la baciai nel bar di Joe, sapendo poco o niente di lei.
Uscii dalla mia fortezza, ne sgattaiolai fuori il tempo necessario a sentire il gusto delle sue labbra  e il profumo dei suoi capelli e il calore del suo corpo.
Poi rientrai nel mio mondo, da cui il dolore era escluso, senza però troncare tutte le vie d’accesso.
Lasciai un ponte di legno e corde, traballante, stretto e poco sicuro, ma lei decise di percorrerlo lo stesso.
Scoprii il giorno dopo di essere la sua seconda volta.
Recisi la corda che teneva il ponte sospeso, ma lei aveva ormai quasi superato il primo fossato, riuscì ad attaccarsi all’orlo del baratro e rimase lì a dondolare.
Mi era vicina, terribilmente vicina, eppure mi resi conto con stupore che la sua vicinanza non mi infastidiva e, anzi, mi faceva sorridere.
Così le tesi la mano e la aiutai a fare un passo in più verso il mio mondo senza dolore, consapevole che prima o poi, volente o meno, mi avrebbe ferita.
 
 
 La quinta onda. 
 
Accadde come in mare aperto: ci fu la calma e poi il cielo improvvisamente si rannuvolò, portando la tempesta con sé.
Arizona non voleva figli.
Ne discutemmo, animatamente e a lungo, ora con rabbia ora con noia e pedanteria.
Le mie ragioni e il mio volere non cambiavano, così come non cambiava la sua posizione.
Sapevo che c’erano solo due modi per risolvere la situazione: che una delle sue cambiasse parere o lasciarsi. Temporeggiare non sarebbe servito a nulla, perché il problema, la tempesta, si sarebbe ripresentato, ancora più incombente e incalzante di prima.
Così presi una decisione importante. Con le mie stesse mani presi a picconate le basi della mia vita e cercai di distruggere, con tutte le mie forze, il