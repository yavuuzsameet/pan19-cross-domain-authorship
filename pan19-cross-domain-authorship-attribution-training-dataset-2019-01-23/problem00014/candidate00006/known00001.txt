considerai, spostandole una ciocca di capelli che era scivolata sul suo viso. «E credo che sarai anche una brava regina, un giorno» aggiunsi poi, riabbassando il braccio.Le nostre spalle, vicine come ci trovavamo per poter osservare al di fuori con maggior agio, si sfioravano. Le stoffe dei nostri vestiti frusciavano, mischiandosi l’un l’altra, come i nostri profumi, come il mio sorriso cercò il suo.Fu in quel momento che Lady ci interruppe, frapponendosi tra me e Sansa, spingendomi a qualche passo lontano da lei.«Scusatemi, mia regina, non so cosa le sia preso» disse la giovane Stark, sorpresa dal comportamento del suo meta-lupo.«Non ha importanza, Sansa, non è accaduto nulla di male. Pensa solo a riprenderti dal dolore per Bran, sono sicura che le cose andranno per il meglio» mentii, nascondendo la profonda irritazione che provavo per quel meta-lupo.Per quale motivo iniziai a odiare quell’animale non mi era poi del tutto chiaro, comunque, avrei amato una pelliccia con il suo pelo.  Durante il viaggio di ritorno ad Approdo del Re, ricordavo spesso a Joffrey il suo nuovo ruolo, quello di promesso sposo, nei confronti di Sansa. Lui sembrava insofferente alla ragazza, nonostante la sua bellezza, e mi chiedevo se il problema non fosse in realtà  un altro: forse a mia figlio le ragazze nemmeno piacevano.Comunque, provava a comportarsi da fidanzato galante e i suoi capricci sembravano non infastidire la ragazza Stark in alcun modo. Si capiva chiaramente chi dei due detenesse maggior potere sull’altra e in questo Joffrey si rivelò del tutto simile a sua madre.Un pomeriggio invitai Sansa nella mia carrozza e feci in modo di rimanere sola con lei. Le proibii, velatamente, di portare con sé la sua septa e sperai che avesse colto correttamente questo mio cenno.Quando perciò si presentò alla porta della mia carrozza sola, senza nemmeno quel suo dannato cane che aveva insistito per voler portare ad Approdo del Re, rimasi compiaciuta della sua abilità nel cogliere i sottintesi. Forse Sansa era una ragazzina meno ingenua di quanto avevo creduto nella mia prima valutazione.Comunque, nonostante lo stress del viaggio, notai con piacere che aveva conservato la sua bellezza.«Accomodati, Sansa cara» la invitai, indicando con un gesto della mano dei cuscini disposti di fronte a me. La mia cameriera porse un bicchiere a Sansa e le versò del vino. Io avevo appena vuotato il mio calice.«Grazie, mia regina».«Serviti pure» la incoraggiai, mentre anche il mio bicchiere veniva riempito.Le guance di Sansa si colorirono come se il vino avesse fatto il suo effetto, quando in realtà la ragazza non lo aveva nemmeno assaggiato. Il che era un gran peccato, dato che quello era uno dei più squisiti vini di Dorne.«Scusatemi, mia regina, ma non amo il vino» rispose lei, timidamente.«È uno dei migliori alleati di una regina, Sansa, credo che presto cambierai idea» le dissi divertita, mentre i suoi occhi si illuminarono al pensiero del futuro che la attendeva.Nonostante i suoi capelli fossero acconciati secondo la moda del sud, l’abito e l’atteggiamento la rivelavano per quello che era, una signora del Nord. Glielo feci notare e Sansa arrossì immediatamente.Credo che questa fosse la caratteristica che maggiormente mi attirava in lei: la capacità di arrossire. Da anni non vedevo guance colorirsi come le sue,  sui volti corrotti che mi circondavano, perché non c’era ormai più nulla che potesse provocare loro vergogna, timidezza o imbarazzo.Erano persone dall’animo turpe, più abituati alla menzogna che alla verità, senza innocenza, senza onore, con la coscienza tanto sporca da essere diventata inutilizzabile.Immaginai Sansa in mezzo a loro, al braccio di mio figlio.L’avrebbero divorata, senza pietà, e di lei non sarebbe rimasto che l’involucro, una bella regina da esibire nelle occasioni importanti, come una cimelio, un gioiello da esporre per abbellire la propria regalità, ma del tutto inutile, del tutto estranea alla politica del regno e ai suoi giochi di potere: una pedina nelle mani del re, l’ideale per Joffrey.«Ti manca Grande Inverno, Sansa?» domandai poi alla giovane, Le mie riflessioni mi avevano distratta dalla nostra conversazione, e il brusco cambio di argomento probabilmente confuse Sansa, ma lei non mi rimproverò nulla. Questo era uno dei vantaggi nell’essere la donna più potente del regno.«Non molto, Vostra Maestà. Qui sono tutti molto gentili e il principe Joffrey mi riempie di attenzioni».«Anche io ti riempio di attenzioni, Sansa» le feci notare, stizzita da un commento che invece avrebbe solo dovuto farmi piacere. Non lasciai alla ragazza il tempo di rispondere e la incitai a bere il vino che ancora non aveva nemmeno assaggiato.Lei esitò, poi si portò il calice alla bocca, titubante, vi appoggiò le labbra, ma poi lo allontanò nuovamente.«Guarda che non è avvelenato, Sansa, non sarei mai in grado di compiere un’azione tanto disonesta» commentai irritata. Quel vino era sul serio uno dei migliori dei Sette Regni e quella ragazzina, con i suoi commenti e la sua reticenza, mi stava irritando oltre modo. Ero stata una stupida a sacrificare