spazio a Jennifer accanto a lei, sul divanetto dove era seduta.

Jennifer sarebbe dovuta rimanere dove era, con un tavolo tra lei e Lana. Sarebbe stato più sicuro, una barriera tra i loro corpi.

Ma Jennifer non rimase dove era e si alzò, sedendosi dallo stesso lato del tavolo di Lana.

Era un divanetto stretto e Jennifer si sedette sul bordo, per non invadere lo spazio dell’altra.

«Oh, non stare così scomoda, c’è spazio! Prometto di non sporcarti più» disse Lana, solennemente. «E ti darò anche prova della mia buona volontà, d’accordo?»

Jennifer la guardò sospettosa. «Che prova?»

«Chiudi gli occhi».

Jennifer scosse la testa. «Provare che mi posso fidare di te richiede che io mi fidi di te abbastanza da rinunciare a uno dei miei sensi?»

«Oh, taglia corto, chiudi gli occhi! Anche se mi piacciono molt-»

Jennifer chiuse gli occhi all’istante e sentì Lana sogghignare.

Lana posò il suo cheeseburger e prese il tovagliolo che aveva in grembo. Jennifer si passò la lingua sul labbro superiore e, per un secondo, Lana pensò che avrebbe potuto baciarla. Era così bella, con le guance arrossate e qualche ciuffo di capelli sfuggito alla treccia laterale che ultimamente portava così spesso.

Dovevano avere un buon sapore, le labbra di Jenny.

Ma Lana resistette all’impulso. E non perché erano colleghe, no, prudenza e logica non erano mai stati abbastanza per ostacolare i suoi desideri.

Lana resistette all’impulso perché, se mai avesse baciato Jennifer Morrison e, mio Dio, quanto forte era il suo desiderio di baciare Jennifer Morrison, voleva che Jenny avesse la possibilità di scegliere, che Jenny lo volesse tanto quanto lo voleva lei, che Jenny sperimentasse i brividi lungo la schiena e le farfalle nello stomaco e l’anticipazione e tutto quanto, pacchetto completo.

Perciò Lana si limitò a mettere una mano sotto il mento di Jenny, e non le sfuggì il respiro trattenuto dall’altra, e a pulirle il naso con il tovagliolo.

«Ecco, ora puoi aprire gli occhi» disse poi Lana, sussurrando.

Jennifer fece come le era stato detto. Si avvicinò a Lana.

Si sorrisero.

Avevano capito. Non era più una questione di se, ma di quando. 

 

 

 

«Credo che dovremmo andarcene» disse Jennifer, lo sguardo preoccupato.

«Cosa? No, mi sto divertendo!» protestò Lana, le gambe di traverso sopra le ginocchia di Jennifer. Si era tolta i tacchi poco dopo aver finito il suo cheeseburger e non aveva intenzione di appoggiare i piedi sul pavimento sporco, no signore.

Jennifer non aveva protestato e, se all’inizio si era guardata bene dallo sfiorare le gambe di Lana, censurando persino i propri pensieri, ridendo e scherzando le sue mani avevano finito con il posarsi casualmente sulle ginocchia di Lana, disegnando arabeschi di tanto in tanto, fino alle caviglie.

E, con gran dispetto di Lana, Jenny aveva anche scoperto che l’altra soffriva il solletico sotto i piedi.

«Sono capricci, questi?» domandò Jennifer.

«Forse!» rispose Lana, incrociando le braccia. «Perché dobbiamo andarcene?!»

«Sta arrivando un temporale».

«E allora?»

«E allora faremmo meglio a chiamare un taxi e andare a casa prima di bagnarci da capo a piedi».

Lana la guardò in cagnesco. «Ma io voglio rimanere qui con te e ordinare un altro cheeseburger».

Jennifer deglutì.


Con te. 


Lana doveva darsi una calmata. Lana doveva davvero darsi una calmata, perché il cuore di Jennifer non poteva reggere… lei. Non poteva reggere Lana e certamente non poteva reggere nemmeno il pensiero di tutta quella quantità di colesterolo.

Jennifer sospirò. «Sono sicura che non passerà molto dalla prossima cena con il cast. Ormai è una specie di tradizione, no?»

Lana storse la bocca.

«Cosa c’è?» domandò Jenny.

Lana arricciò il naso.

«Lana, dovremmo davvero andare» le ricordò Jennifer, sbloccando il telefono e cercando il numero della compagnia di taxi.

«La prossima cena» disse Lana, cercando lo sguardo di Jenny che nel frattempo si era portata il telefono all’orecchio. «La prossima cena… Potrebbe iniziare come finiscono tutte le altre?».

Jennifer la guardò, interrogativa.

«Noi due sole e un cheeseburger» spiegò Lana.

Il cuore di Jennifer affondò.

«Buonasera, come posso esserle utile?» rispose una voce al telefono.

Jennifer si riscosse. «Sì, buonasera» disse, prima di alzarsi dal divanetto e allontanarsi dal tavolo.

Lana Parrilla l’aveva appena invitata fuori a cena?

Loro due?

Sole?

Era… Era un appuntamento?

 

 

Il taxi, fortunatamente, era dietro l’angolo e le due ebbero giusto il tempo di saldare il conto e raccogliere le proprie cose prima di uscire dal fast-food, le prime gocce di pioggia iniziarono a cadere sul tetto del taxi.

«Indirizzo?» domandò l’uomo, guardandole distrattamente dallo specchietto retrovisore.

Lana gli diede il proprio indirizzo, ad alta voce, poi fermò Jennifer dall’aggiungere il proprio.

«Sta iniziando a piovere» sussurrò Lana.

«Lo so».

«Casa mia è più vicina della tua»

«Davvero?»

«Non ne ho idea,