quel Coccodrillo fifone laggiù? Nah.»

E così dicendo Hook iniziò a spingere da solo il pancale da prima sulla soffice sabbia, poi sul terriccio. Sentiva lo sguardo di tutto su di sé ma non si voltò fino a quando non raggiunse il limitare della foresta.

«Sei sicuro di farcela?» Gli chiese Emma sottovoce.

«Perché se dicessi di no tu verresti con me?»

Lei guardò la foresta per un lunghissimo istante, «No, non credo resisterei alla vista di ciò che sarebbe potuto accadere.» Ammise alla fine.

«Visto? Tutti qui hanno qualcosa da rimpiangere. Io sono l'unico che può entrare e uscire illeso.» Mormorò lui entrando nella foresta e lasciandosi tutti alle spalle.

La traversata fu relativamente tranquilla, un paio di volte fu costretto a fermarsi per riposare e per districare le ruote dall'erba, per il resto la foresta sembrava come una qualsiasi altra foresta, con la differenza che questa era decisamente più silenziosa.
Dopo mezz'ora di cammino arrivò finalmente alla fonte e iniziò a riempire le botti. Intorno a lui tutto era silenzioso, solo lo scroscio dell'acqua che da dentro al monte si gettava tramite una cascata, nel piccolo laghetto naturale che poi si stringeva per diventare un placido fiumiciattolo, spezzava quel silenzio altrimenti assoluto.

Hook era talmente preso dal non farsi sfuggire di mano una botte che nemmeno si accorse dei rumori che provenivano dalla sua sinistra, in direzione della cascata, ma, una volta che l'ebbe issata nuovamente sul pancale e si fu girato per riempire l'ultima, questa gli sfuggì di mano, cascando in acqua con un tonfo sordo.

Sotto il getto d'acqua che fuoriusciva da un’imboccatura tra rocce c'era un ragazzo voltato di schiena, completamente nudo. Il ragazzo era intento a sciacquarsi i lunghi capelli castani e parve non accorgersi del capitano che lo fissava a bocca aperta. 

Quel ragazzo aveva un'aria vagamente familiare ma Hook non seppe dire con certezza dove o quando lo avesse già visto. 

Improvvisamente da un cespuglio poco più avanti rispetto a dove si trovava Hook, emerse un uomo che camminava lentamente, chinandosi sulle ginocchia, diretto verso l’ignaro ragazzo. Hook osservò l'uomo che, gli dava le spalle e, anche nei suoi confronti, provò un senso di inspiegabile familiarità. L'uomo entrò silenziosamente in acqua e si avvicinò sempre di più al ragazzo mentre Hook appoggiava la mano sulla pistola, nel caso in cui lo sconosciuto avesse aggredito il giovane. Quando l'uomo afferrò con forza i fianchi del più giovane facendolo strillare; Hook estrasse la pistola e la puntò contro l'individuo, ma si fermò un attimo prima di premere il grilletto quando vide il ragazzo girarsi, allacciare le braccia attorno al suo collo e baciarlo.

La pistola di Killian cadde a terra quando riconobbe il volto del ragazzo. 

Era Bae.

Un Baelfire più grande, a giudicare da quel che vedeva poteva avere sì e no vent'anni.
Un Bae felice che si strusciava completamente nudo contro l'uomo che lo teneva avvinghiato a sé come se fosse il suo tesoro più prezioso; come l'avrebbe tenuto stretto lui se solo ne avesse avuto la possibilità.

«La dovresti smettere di arrivare così di soppiatto, potrei rifilarti un cazzotto la prossima volta. »
Anche se la voce di Bae era poco più di un sussurro Hook la udì ugualmente, gli giunse all'orecchio chiara e perfetta, come se fossero l'uno di fronte all'altro. 

«Prenderei volentieri un pugno da te, se ciò significasse aver avuto prima il piacere di strillare spaventato.» Sussurrò l'uomo e un brivido gelido percorse tutto il corpo di Hook. Quella voce. Non poteva essere.

«Oh Killian sei veramente un bambino!»

Quelle parole dissiparono i dubbi del capitano. Stava vedendo se stesso mentre abbracciava Bae, mentre lo baciava e lo accarezzava come aveva sempre desiderato fare. 

L'idea di formare con lui una famiglia convenzionale l'aveva sfiorato per circa tre secondi la prima volta che si erano visti; poi l'aveva osservato tenere la rotta, ci aveva parlato e presto, troppo presto, un desiderio carnale si era impossessato di lui. Aveva agognato quelle labbra, sarebbe morto pur di sapere se quella pelle delicata era così morbida come sembrava, avrebbe venduto l'anima al diavolo per poter vedere il volto di Bae stravolto da un orgasmo che lui stesso gli voleva disperatamente donare.
La potenza di questi pensieri, entrati nella sua mente in poco meno di un secondo, l'avevano spaventato; mai nella vita aveva bramato di possedere qualcuno così intensamente, mai aveva desiderato risvegliarsi ogni  singola mattina stringendo tra le braccia sempre lo stesso corpo caldo ancora assopito. 

Neanche con Milah era mai arrivato a provare tutto quel guazzabuglio di sentimenti che lo avevano assalito nell'istante in cui aveva conosciuto Baelfire; così, quando il ragazzo aveva deciso di abbandonare lui e il Jolly Roger, era stato quasi sollevato di consegnarlo a Peter Pan e ai suoi. Per qualche tempo si era ripetuto che quella era stata la scelta migliore, che avrebbe certamente dimenticato presto quel ragazzo, che aveva provato tutte quelle emozioni solo perché Bae gli ricordava molto Milah.

Poi erano iniziati i sogni. 

In quei sogni Bae sorrideva felice tra le sue braccia, gli sussurrava teneramente di amarlo, gli