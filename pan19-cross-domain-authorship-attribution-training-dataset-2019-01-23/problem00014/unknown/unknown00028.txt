taglienti e frastagliati. E sono sicura che se solo ne seguissi i confini, potresti leggere il tuo nome, Regina, cesellato con cura e sofferenza».

Gli occhi di Regina erano pieni di lacrime. Tentava di ritirare la propria mano dal petto di Emma, ma la presa della ragazza era irremovibile.

«Sono sicura che senti tutto quanto. Perché ho il tuo cuore tra le mani e il tuo sangue riempie le lettere del mio nome inciso dentro di te».

La voce di Emma, bassa e cupa, vibrava di passione e rancore.

«Emma, ti prego» disse Regina, scuotendo la testa. «Emma».

«Lo senti? Riesci a sentire quella condanna chiamata amore sancita con il tuo nome sul mio cuore? Lo senti?».

«Sì!» urlò Regina, con il viso rigato di lacrime. «Riesco a sentirlo, sì!»

C’era disperazione, nel suo grido.

Emma lasciò la presa sul cuore e sulla mano di Regina, che riuscì a toglierla dal petto della ragazza.

Il sindaco fece qualche passo indietro, barcollando.

Aveva paura di guardarsi la mano.

La sensazione del cuore di Emma era ancora così vivida che Regina aveva paura di guardarsi la mano e scoprire di averle strappato l’organo dal petto.

Paralizzata, non riusciva a muoversi.

Non poteva muoversi.

Aveva perso ogni contatto con la realtà.

Toccare il cuore di Emma in quel modo.

E il proprio cuore, toccato da Emma.

Regina tentò di concentrarsi sulle sensazioni del suo corpo, per cercare un punto di contatto qualsiasi con il mondo.

Primo, i suoi piedi erano a contatto con il pavimento freddo. Sentiva i piedi, velati da calze nere e il pavimento era lì, lo percepiva. Eppure lei non riusciva a entrare in contatto con esso. C’era, sapeva che doveva esserci, ma era come lei fosse sospesa.

Secondo, l’aria fredda entrava dalle finestre in frantumi e le accarezzava il corpo. I capelli le solleticavano dolcemente le guance, muovendosi ritmicamente a ogni nuova folata. I vestiti, leggeri, frusciavano sulla pelle. Ma Regina ricordava il freddo della pelle di Emma. Una sensazione così intensa che le sue terminazioni tattili sembravano essersi calibrate su di essa, incapaci di sentire qualsiasi stimolo di minore potenza.

Terzo, il proprio respiro affannato, armoniosamente accompagnato da quello di Emma. E questo lo sentiva. Questo lo sentiva davvero.

La presenza di Emma era reale.

Contro ogni ragionevolezza, Emma era l’unica cosa reale nel presente di Regina.

E il suo cuore sembrava pulsarle ancora nella mano.

Lo sentiva, Regina.

Sentiva di avere ancora il cuore di Emma in mano.

Regina aveva il cuore di Emma in mano.

Ma quando Regina trovò il coraggio di guardare verso il basso, dove la mano che doveva stringere il cuore di Emma penzolava mollemente lungo il fianco, il sindaco non vide nulla se non la propria mano vuota, stretta intorno a un cuore che non c’era.

Eppure Regina lo sentiva.

E continuava a sentirlo, il cuore pulsante di Emma con il proprio nome scritto con il sangue.

Frastornata, incredula, Regina alzò gli occhi. 

 

 

 

Perciò, la teoria del signor Gold era molto semplice: il potere è potere.

Luce e ombra sono solo una conseguenza.

Il potere, la magia, non ha sfumature, solo tentazioni.

Il che significa che il potere del pugnale non è di per sé malvagio, non è oscuro. Il potere del pugnale è semplicemente incommensurabile, così assoluto e totale che non appena ne vieni toccato inizia a inondarti le cavità del cuore. Ventricolo destro. Atrio destro. Atrio sinistro. Ventricolo sinistro. Una alla volta. Inesorabilmente. E poi, dal cuore, scorre attraverso le vene spandendosi in tutto il corpo, infiltrandosi nei muscoli, erodendo le ossa.

Infine, il potere trova la propria strada d’accesso all’anima e quando giunge a questa vi si amalgama.

Allora, non c’è più modo di separare la persona dal potere, allora non è più chiaro chi possieda cosa.

E tutti sanno quanto ammaliante e intrigante possa essere il potere visto da lontano. Inconcepibile è l’effetto quando il potere non è fuori, ma dentro di te.

Straziante nel momento in cui tu diventi potere e il tuo intero essere si riduce a quello.

E il signor Gold aveva ormai le idee chiare.

Il potere è potere e tutto sta nel modo in cui lo si usa.

Questo spiegava l’esistenza di pochi, certo, ma pur reali “Signori Oscuri” che avevano votato la loro vita al bene. Erano quelle rare persone che erano riuscite a resistere alle brame delle tenebre che tanto squisitamente sembravano accompagnarsi al potere e avevano invece scelto una strada più tortuosa e forse per questo più appagante, in grado di prosciugarti fino a farti desiderare la morte, ma lasciandoti con il cuore pieno e traboccante di gioia. E quando non puoi più contenerne, di questa gioia, allora sai che è il momento di passare il testimone.

Il signor Gold, in fondo, aveva sempre saputo tutto questo.

Una parte del signor Gold sapeva di aver avuto una scelta a ogni passo verso l’oscurità.

Ma il signor Gold aveva sempre, opportunamente deciso di ignorare ogni e ciascuna informazione.

Tuttavia, era forse arrivato il momento di