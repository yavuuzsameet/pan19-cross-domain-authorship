e godendosi come sempre il silenzio dei filtri di purificazione.
Suo padre era un uomo più che benestante, ma i filtri che ripulivano l'acqua  facevano sempre un po' di rumore, perché i silenziatori erano una spesa a parte e nessuno si era mai preso la briga di farli installare.
Quelli di Casa Gold non emettevano nemmeno un fruscio.
 
*
Finito con l'orologio, decise di passare al ripiano più basso della libreria. Controllò l'ora sull'orologio appena ricaricato e sorrise. Era in anticipo di quaranta minuti sulla sua tabella di marcia.
Niente di strano, visto che ormai era abituata al salone della Casa: ci metteva mezza giornata a pulirlo e doveva farlo quasi ogni giorno, perché era la stanza dove il padrone passava la maggior parte del tempo; in confronto, pulire lo studio era una sciocchezza.
Spolverava i libri una settimana sì e una no, e questa volta non ce n'era bisogno. Passò velocemente il piumino sulle costine superiori, poi si dedicò alla quantità di oggetti sistemati in bella vista sugli scaffali e finalmente poté studiare la novità del momento. L'aveva notata appena entrata nella stanza ma si era tenuta la curiosità fino all'ultimo, lasciandosi il nuovo oggetto come ricompensa per il lavoro fatto.
Erano piccole soddisfazioni, ma quando vivi rinchiusa in un piccolo castello ogni scusa è buona per divertirsi.
 
Appoggiò il piumino per la polvere sul tappeto e prese il cavallino tra le mani.
Era dipinto di un bianco e rosso sbiaditi, che lasciavano vedere il legno marroncino chiaro originale, pieno di segni. Per distinguerne meglio i colori Belle tese le mani in alto verso il lampadario, e si rese conto che era ancor più mal ridotto di quanto credesse.
Abbassò le braccia e passò i polpastrelli sul cavallino, dalla testa alla punta della coda, e fu lì che sentì qualcosa di strano sulla punta del dito. Sembrava un intaglio, come se qualcuno vi avesse inciso un cerchio minuscolo.
Lo avvicinò agli occhi, e schiacciò.
 
*
 
La prima cosa che avvertì, fu il rumore. Di un ingranaggio che scattava, e poi del cavallino che le scivolava dalle mani e finiva a terra.
 
La seconda, la cecità. C’era solo bianco. Le ci volle un momento per riprendersi abbastanza da capire che si trattava di vapore.
Si alzò, sperando di essere abbastanza alta da sovrastare la nuvola bianca che l'avvolgeva, ma restò delusa.
 
- Tu dovresti pulire, dearie. Non peggiorare la situazione. -
 
Non fece in tempo a finir di pensare Oh no che un gancio le afferrò il polso destro e la tirò via dalla nube bianca. Capitombolò addosso al Signor Gold, che in tutta risposta strinse forte le braccia per non farla cadere e la guardò come se a rimanere di sasso fosse stato lui. Se la tenne addosso un paio di secondi, con quegli occhi straniti dipinti sulla faccia e il manico del bastone che ancora le cingeva il polso, e poi la lasciò andare come se scottasse.
 
Belle mormorò un Grazie e poi cercò di stirarsi il vestito spiegazzato, tirandosi indietro anche i capelli che le erano finiti davanti al viso in mezzo alla confusione.
Lasciò il Signor Gold alle prese con il vapore bianco e andò a spalancare l'unica finestra dello studio, piccola ma sempre meglio di una nube soffocante.
 
Gold allungò il bastone a mezz'aria e premette sul pomo bianco del bastone, che in tutta risposta si allungò e colpì un punto apparentemente casuale sulla mensola del camino, almeno a un metro e mezzo di distanza.
Un momento dopo dai bordi del soffitto cominciò a uscire un ronzio sommesso e il vapore iniziò a dissiparsi a gran velocità.
 
- Pensavo ti fossi fatta un'idea della natura degli oggetti di questa casa, dearie. - Gold non aspettò nemmeno che la stanza fosse completamente depurata per cominciare a parlare.  - Giocherellare con manufatti di cui non conosci la provenienza non è mai una buona idea. -
Belle tornò alla libreria e si chinò per recuperare il cavallino - Che cos'era? - chiese soltanto, rendendosi conto lei per prima, e con molto fastidio, di quando suonasse ansiosa la sua voce.
- Un modo come un altro per ingannare i creduloni. -
Belle lo guardò senza dire niente e Gold puntò il cavallino con il bastone. - Quanta gente controllerebbe la pericolosità di una cosa del genere? Un giocattolo come quello, prima d’invecchiare e diventare inaffidabile e sbiadito come lo vedi adesso, avrebbe fatto gola a molti bambini. Sarebbe bastato caricarlo con il gas, lasciarlo dove si preferisce e trovare un qualsiasi ragazzino in vena di divertirsi e la stanza si sarebbe riempita di ciò che hai appena visto. Molto utile per andarsene o entrare da qualche parte senza che nessuno noti niente, né possa accusare chicchessia. -
Gold snocciolò la spiegazione con l’espressione da essere superiore che amava tanto indossare, ma Belle notò che c’era qualcosa di stonato, nel suo tono, una cadenza amara niente affatto tipica di lui.
Una parte di lei ebbe l’impressione che Gold non stimasse per niente l’inventore di un giocattolo per bambini che nascondeva una trappola.
 
Belle decise di indagare sulla questione e aprì bocca per fargli notare che ci sarebbero stati sicuramente modi migliori per ottenere del vapore accecante, quando si accorse che il cavallino che stringeva ancora