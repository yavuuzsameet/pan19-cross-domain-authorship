a quel delinquente. Si rende conto che non è questo che Henry gli sta chiedendo, si rende conto ancora di più del fatto che né Belle né Bae gli permetterebbero di fare ciò che davvero vuole... quindi si costringe a calmare la rabbia che sente montargli dentro al pensiero di quell’attacco alla felicità di suo figlio e tenta invece di concentrarsi sulla richiesta che gli ha fatto Henry.

“Tuo padre sa che si qui, Henry? Sa cosa stai cercando di fare?”

“No.” Henry guarda in basso, poi torna a guardarlo negli occhi. “Il mio papà è deciso a fare il cavaliere e lasciare che sia la mamma a decidere da sola, e sarebbe una bella cosa se lui non fosse l’unico a giocare pulito... ma è l’unico e quindi non è per niente giusto.” Una nota supplichevole si insinua nella sua voce, e guarda Tremotino con occhi altrettanto imploranti. “Tu riuscivi sempre ad aggirare ogni piano che l’altra mamma si inventava, non puoi aiutarmi anche con questo?”

Tremotino sposta lo sguardo dal bambino a Belle, indicando suo nipote. Sta per tentare di convincerla che devono fare qualcosa in proposito, quando lei si avvicina a Henry e gli posa una mano sulla spalla.

“Certo che ti aiuteremo,” gli assicura, e Tremotino sa di starla fissando a bocca aperta, ma non può farci proprio nulla. “Però andremo a dirlo a tuo padre, sappilo.”

“Belle, non...” comincia, ma lei lo interrompe.

“Ho visto cosa succede quando la gente prova a interferire con l’amore.” Ha lo sguardo infuocato, ma si calma un po’ quando torna a guardare Henry. “Sai dov’è il tuo papà, in questo momento?”

“Ehm, credo che sia ancora da Granny?”

Lei annuisce e lo fa voltare verso la porta, spingendolo davanti a sé mentre si avvia per uscire. Tremotino li osserva, ancora a bocca aperta, fino a che lei non si volta a guardarlo con aria impaziente.

“Beh, non vieni?”

Qualche minuto più tardi segue Henry e il suo amore in tutta la sua determinazione mentre entrano da Granny per trovare Bae... Neal, si ricorda, seduto da solo a un tavolo. Belle spinge il bambino a sedersi di fianco a suo padre mentre lei scivola sulla panca di fronte a lui e solleva un sopracciglio in direzione di Tremotino fino a che non le si siede a fianco.

Neal li guarda tutti e tre finché non decide di soffermarsi su Belle.

“Ehm, ciao?”

“Ciao.” Belle sorride, e Tremotino nota che suo figlio è attirato da quella minuta donna dai capelli castani tanto quanto sembra esserlo suo nipote... e davvero, chi potrebbe resistere a quel sorriso raggiante e alla gentilezza dei begli occhi blu del suo vero amore? Lei fissa Henry e annuisce per incoraggiarlo, ma il bambino non sembra rispondere come vorrebbe. Si limita infatti a sorridere a suo padre e a mormorare, “ciao,” per poi annuire in quel silenzio sempre più imbarazzante, mentre Belle alza gli occhi al cielo e sospira stancamente.

“C’è qualcuno disposto a farmi risparmiare un po’ di tempo e a spiegarmi cosa mi sono perso?” chiede Neal fissando lo sguardo su Tremotino, che fa’ spallucce e guarda Belle prima di parlare.

“Sembra che siamo stati convocati a un’assemblea di famiglia per discutere dell’Operazione Donnola.”

“Operazione... che?”

“Henry è venuto in negozio a chiederci aiuto,” dice Belle. “Vuole che sviluppiamo un piano per tenere un certo pirata lontano da Emma.”

Neal sospira e abbassa la testa prima di fissare Henry con aria addolorata. “Ne abbiamo parlato, ragazzino...” comincia. “Se la tua mamma vuole...”

“Ha ragione,” lo interrompe Belle. Neal alza il capo di scatto per incontrare il suo sguardo testardo, e Tremotino non riesce a non prendersi un momento per ammirare il modo in cui gli occhi di Belle si illuminano davanti a quella sfida. Suo figlio non ha alcuna possibilità. “Tu la ami.” Non è una domanda.

“Sì,” ammette lui. “È così. La amo abbastanza da lasciarla in pace se non sono quello che vuole.”

“E come fai a sapere che non sei quello che vuole?”

Neal torna ad abbassare lo sguardo, passandosi una mano tra i capelli. “Mi sembra abbastanza chiaro chi sia quello con cui vuole passare il tempo,” mormora.

“Almeno ci hai provato?” chiede Belle, palesemente esasperata.

“Ascolta, l’ho aspettata. Le ho detto che se non si fosse presentata l’avrei lasciata in pace.”

Belle fa’ un respiro profondo e fissa Tremotino come se tutto questo fosse in qualche modo colpa sua, poi torna a rivolgere il suo sguardo duro su suo figlio.

“Cosa ti è saltato in testa?” chiede lei.

Lui alza le mani in un gesto di resa... o di difesa, a questo punto Tremotino non ne è poi così sicuro. “Pensavo che le ho fatto del male, okay? Non posso fargliene una colpa se non vuole rivivere tutto un’altra volta.”

“Quindi ti arrendi e la lasci vulnerabile a una canaglia manipolatrice perché non è tornata di corsa da te al primo tentativo?”

“Io... no... cioè, non lo