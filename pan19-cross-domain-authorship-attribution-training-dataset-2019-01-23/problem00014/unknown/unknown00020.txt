appena le palpebre aggrottando per un istante la fronte, ma non commentò.
«Tu sei la Salvatrice, Emma. Persino come Oscuro fai del tuo meglio per salvare chi ami…»
Emma abbassò di colpo lo sguardo, sciogliendo il nodo delle braccia e appoggiandole alle ginocchia. «No, io… sono solo stata egoista. E dopo ho cercato di rimediare, e ho fatto un casino ancora più grande, trascinandovi tutti nell’Oltretomba.»
«Abbiamo scelto di venire con te. Non ci hai trascinati da nessuna parte.» rispose la mora, il tono molto più calmo. Emma alzò lo sguardo su di lei.
«Lo so, ma non cambia il fatto che sono stata egoista.» mormorò, il senso di colpa che si faceva strada nuovamente dentro di lei. Era colpa sua se Robin era morto, in fondo. Se non fossero andati lì, Ade non lo avrebbe ucciso. Sembrava che fosse destinata a strappare Robin da Regina, prima con Marion, cioè, Zelena, e poi questo. Continuava ad impedirle di essere felice, anche se con tutta se stessa voleva che Regina avesse il suo lieto fine.
«In ogni caso..» continuò, prendendo un respiro profondo. «Tutti abbiamo una parte così, Regina. Certo, non tutti hanno la tua fama, ma non credo che se… Killian si fosse diviso, sarebbe meglio. Voglio dire… L’hai detto anche tu, voi due siete simili. Solo che lui non ha paura di quello che è stato, tu sì.»
Regina le lanciò un’occhiataccia.
«Hook non è pericoloso neanche la metà di lei…»
«Okay, ma il punto resta: lui si è accettato, tu no.»
La mora sospirò.
«Non devo fare coming-out, Emma. Si tratta di essere un’assassina o una bella persona.» commentò, esasperata.
«Non sei più un’assassina, Regina!» esclamò la bionda. «O non ti sentiresti così in colpa!»
«Se ti riferisci al Conte…»
«Mi riferisco al Conte, mi riferisco a tutti! Se non fossi una bella persona, Regina, non vorresti ricominciare, e non ti saresti iniettata quella roba per liberarti della Regina Cattiva!»
Regina sospirò di nuovo, guardandola a lungo negli occhi, in silenzio. Emma non faticò a sostenere quello sguardo. Ciò che veramente la mise in difficoltà fu l’istinto di abbracciarla nel vedere la disperazione nascosta dietro a quegli occhi scuri, che represse. Primo, sarebbe stato davvero strano. Secondo, c’era un tavolo tra di loro, quindi sicuramente sarebbe stata goffa, anche perché Regina si era seduta di nuovo. Terzo, lei non aveva bisogno del suo supporto. Regina era una donna adulta, parecchio adulta, e davvero molto, molto forte. Non aveva bisogno di quel genere di sostegno.
«Emma…» esordì la mora, la voce rotta. «…l’unico modo che ho per sconfiggerla è morire.» disse, gli occhi lucidi. «Proprio perché si tratta di me stessa.»
«No!» esclamò la Salvatrice, scattando in piedi. «Ci deve essere un altro modo…»
«Io non voglio distruggere la vostra felicità.» continuò la mora, piegando la testa all’indietro per continuare  guardarla negli occhi. Emma sentì i suoi stessi occhi inumidirsi.
«Io non ti lascerò morire, Regina.»
La mora sorrise tristemente.
«Devi farlo…»
«Ti ho fatto una promessa.» obiettò Emma, facendo sempre più fatica a trattenere le lacrime.
«Sì, e te ne sono grata…»
«No, parlo di un’altra promessa. Avrai il tuo lieto fine, Regina. Fosse l’ultima cosa che faccio.» disse prima di voltarsi per andarsene. Ci ripensò poi, e tornò nello studio, dove Regina ancora sedeva, spiazzata.
«Ah, e, solo io posso ucciderti, quindi non farti venire in mentre strane idee, o giuro che torno nell’Oltretomba solo per prenderti a schiaffi.» esclamò prima di andarsene, stavolta davvero.

 

 

 

 

3 ore prima.

 

Emma raggiunse la cripta, fermandosi davanti alla costruzione in pietra. La osservò, esitando appena prima di voltargli le spalle.
«Regina!» urlò nella notte, guardandosi intorno.
Non successe nulla. Sospirò, quindi riprovò, urlando più forte. Una risata calda e vibrante la sorprese alle spalle. La Salvatrice si voltò di scatto, fronteggiando la donna vestita di nero e rosso. I suoi abiti la distrassero solo per un istante, poi puntò lo sguardo determinato negli occhi fiammeggianti.
«A quanto pare ti mancavo, Salvatrice.» commentò la regina, compiendo lenti passi, iniziando a girarle intorno. I suoi occhi sembrarono brillare per un istante, quando sorrise. Emma deglutì, notando ancora una volta quella scintilla di follia in essi.
«È così.» rispose, scatenando la sua ilarità.
«Finalmente qualcuno che lo ammette…»
Emma si voltò, seguendo i suoi movimenti, decisa a non voltarle le spalle
«Abbiamo lo stesso obiettivo.» continuò la bionda, facendo inarcare un sopracciglio all’altra donna.
«Ma davvero?»
Emma si leccò le labbra, sostenendo il suo sguardo penetrante, continuando a ruotare su se stessa mentre lei camminava in cerchio, sempre più vicina.
«Sì. Tu vuoi che Regina torni… te. E anche io