una vita del genere non è forse come la morte, se non peggio?Hook pensa che Rumpelstiltskin non abbia affatto compreso il senso della vita, perciò intende agire da vero galantuomo e dargliene un generoso assaggio, distruggendo ognuno dei suoi tesori, depredandolo di ogni briciola di speranza, e poi strappandogli le scaglie, una ad una, fino a farlo sanguinare e a far sentire alla sua debole carne umana il brivido della morte.Poi lo lascerà in vita, lo condannerà alla condanna che lui stesso ha ricevuto - e non sarà come condannarlo a morte, in fondo? Se non peggio...?

Scritta in occasione della Drabble Night del 25/01/13, organizzata per festeggiare il compleanno di Nadia.Ancora una volta i pacchetti sono stati creati da me e di nuovo, poiché erano parecchio sostanziosi, mi limito a riportare le caratteristiche della singola storia.PACCHETTO SEIFandom: Once upon a timePersonaggio: ReginaPrompt: soglia del dolore

Di rose appassite284 parole - angst, forse un po' esagerata e non betata. Regina sarà anche nata per portare una corona in testa e uno scettro in mano, ma non ha avuto una vita tutta rose e fiori.Ha imparato cosa fosse la sofferenza a sette anni, quando è caduta da cavallo per la prima volta e sua madre l’ha guardata con sufficienza e poi se n’è andata, lasciandola tra la polvere e le lacrime.Il giorno del suo quindicesimo compleanno ha conosciuto un altro tipo di dolore, quando suo padre le ha sorriso e le ha dato un bacio per farle gli auguri e sua madre l’ha reputata grande abbastanza per imparare il primo incantesimo. Regina si è rifiutata - far appassire tutti i fiori che addobbavano la sala da ballo non rientrava nella sua idea di festa - e Cora ha schioccato le dita. I fiori hanno preso fuoco, ma le parole di sua madre hanno bruciato di più.«Tutto appassisce, mia cara. Tu stessa appassisci, ogni giorno che passa» ha detto. «Facci l’abitudine in fretta.»Regina crede di aver trovato la sua soglia di sopportazione del dolore quando sua madre sbriciola il cuore di Daniel davanti ai suoi occhi; per molti anni crede di non poter subire niente di peggio, per molti anni la perdita di Daniel le fa sanguinare il cuore sotto il velluto delle vesti - nere come la notte, nere di un lutto segreto che non ha niente a che fare con la morte di suo marito. Alla fine sono gli sguardi di Henry, pieni di amore per un’altra madre e di diffidenza nei confronti di lei che l’ha cresciuto, a rimettere in discussione la sua scala di valutazione e ad assestare il colpo decisivo alla sua anima già in pezzi.

Scritta per il secondo round della doppia Drabble Night dell'11-12/02/13, con pacchetti di MedusaNoir.


PACCHETTO MEZZELFO CHIERICO
Fandom: Once upon a time
Personaggio: Cora
Prompt: porte chiuse


On and on162 parole - introspettiva, in parte, e di sicuro non betata.
 
La nave scivola verso il porto di Storybrooke con silenziosa precisione.
«Non c’è posto in cui tu non possa arrivare, eh?» le chiede il Capitano, mostrandole quel suo sorriso da canaglia; ha un luccichio di aspettativa nello sguardo che - Cora lo sa - è un riflesso del fuoco di cui i suoi stessi occhi stanno brillando.
«Nessuna porta resta chiusa a lungo davanti a me» risponde, pregustando il momento in cui l’odio negli occhi di sua figlia si trasformerà in dolore e poi in complicità e affetto.
«No… è il fatto che si richiudano alle tue spalle che mi preoccupa» la raggiunge la voce di Hook, e per un attimo Cora riflette su quelle parole. Dovrebbero trasmetterle inquietudine? Tutto ciò che fanno è renderla più sicura di sé e delle sue scelte.
«È perché non si torna mai indietro, Capitano» gli risponde, tenendo gli occhi fissi sul molo che si fa man mano più vicino. «Si va sempre e solo avanti…».

Scritta per la Drabble Night del 15/02/13, organizzata per festeggiare l'EFP-anniversario della splendida Trick (che ha anche creato i favolosi pacchetti).PACCHETTO “I DO, I DO, I DO, I DO, I DO” + ROSSOFandom: Once upon a timePersonaggio: JeffersonPrompt: immagine 

Regina di cuori185 parole - spero non sia troppo OOC, io a rendere i pensieri un po' folli di Jefferson ci ho provato; sottilmente angst e non betata. Il tuo castello di carte era alto, così alto che non ne vedevi la cima.D’accordo, forse sei entrato in affari con le persone sbagliate, forse hai sbagliato qualcosa, ma il tuo mestiere l’hai sempre fatto bene: il tuo mestiere è fare cappelli e hai sempre solo fatto cappelli. Ne hai creato uno magico, va bene, e allora? Possibile che un solo cappello, uno stupido magnifico cappello magico, ti abbia potuto portare a tanto? A perdere la testa? A perdere il cuore?Il tuo cuore si chiama Grace e senza di lei non sei nulla. Il tuo cuore si chiama Grace e Grace era la regina del tuo castello. Ora che non c’è più chi baderà al tuo castello, eh? Chi farà sì che il vento