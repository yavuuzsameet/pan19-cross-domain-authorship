le erano giunti alle orecchie prima che la maledizione su Storybrooke venisse spezzata e che raccontavano di certi... affari tra il sindaco Mills e lo sceriffo Swan. E ricordava anche quello che era seguito, la fiducia di Emma in Regina e di Regina in Emma, la loro magia combinata, quanto fossero inarrestabili quando lavoravano insieme, quel legame che si era formato tra di loro attraverso scontri e incontri e passi e fughe e promesse e sguardi e tocchi e parole taciute. E ricordava di aver pensato, in quei sotterranei umidi, bui, tetri, inabitabili da ogni uomo che avesse un’anima, dopo aver rivelato il nome di sua figlia al Signore Oscuro che, ecco, ora la vita e il destino di Emma, la sua dolce Emma non ancora nata, sarebbero per sempre stati legati a quelli di Regina. E per quanto fosse usanza, nella Foresta Incantata, fare da chaperon alle ragazze durante i loro incontri con i loro interessi amorosi o meramente matrimoniali, loro tre si trovavano a Storybrooke e Emma e Regina erano più che in grado di badare a loro stesse. Avevano solo bisog- «Oh» fece Snow, all’improvviso. Emma e Regina si scostarono immediatamente da lei, guardandola, confuse. Oh. No. Non ora, non or- Snow ebbe giusto il tempo di allontanarsi di un passo da Emma e Regina e voltare loro le spalle prima di vuotare, sul pavimento, il contenuto del suo stomaco. «Oh» fece Regina, in tono piatto. «Ew» fu il commento disgustato di Emma.

 

***

 

 Take us down and all apart Cherry Tree Lay us out on the table

 


 


«Sindaco Mills». «Sceriffo Swan». Emma si mise le mani sui fianchi, osservando la donna seduta sulla sua sedia, nel suo ufficio, con le gambe sollevate e appoggiate sulla sua scrivania, sopra i suoi documenti, le caviglie incrociate, la sua penna appoggiata alla bocca. D’accordo, forse nulla di tutto quello era suo, suo, ma la questione rimaneva. Emma era lo sceriffo, quella era la stazione di polizia e dannazione a Regina Mills se quella vista non eccitava Emma ben più di quanto sarebbe mai stata disposta a confessare. Non che ce ne fosse bisogno, Regina glielo leggeva negli occhi. «Eppure avevi detto che la scorsa sarebbe stata l’ultima volta» sussurrò Regina, osservando, compiaciuta, lo sceriffo. «Lo era» rispose Emma, con un tono meno fermo di quanto desiderasse. Regina sorrise. Era quel modo che il sindaco aveva, di guardarla dritta negli occhi, spogliandole l’anima, facendole desiderare di darle tutto ciò che aveva. Emma lo odiava, odiava il modo in cui Regina la guardava. E lo odiava perché le piaceva e le piaceva anche Regina, stronzaggine e tutto il resto. Il sindaco si alzò dalla sedia, senza mai lasciare lo sguardo di Emma. Iniziò a slacciare i bottoni della propria camicia, rossa come le sue labbra, partendo da quello più in alto e scendendo lentamente. Emma avrebbe dovuto fermarla. Sapeva che doveva fermarla, sapeva che dovevano smettere di… di… di volersi in quel modo. Ma ovviamente Emma non la fermò. Lasciò che Regina le si avvicinasse, giusto pochi centimetri tra di loro, l’ultima asola della camicia ormai libera, le mani che ora correvano alla zip della gonna e gli occhi di Emma che da quelle mani non riuscivano ad allontanarsi. La gonna del sindaco cadde a terra con un fruscio. Emma imprecò dentro di sé. Regina alzò un dito e lo appoggiò sotto il mento di Emma, sollevandole il viso. Al diavolo. Emma afferrò Regina per i fianchi, costringendola a retrocedere fino a farla sbattere con la schiena contro il bordo della scrivania. Il sorriso del sindaco aveva un che di animalesco e questo non fece che far infuriare Emma ancora di più. Ovviamente, Regina aveva ottenuto da lei, ancora una volta, di nuovo, come sempre, tutto e anche più di quello che voleva. Emma affondò i denti nel collo del sindaco, le cui mani si insinuarono tra di loro, raggiungendo la cintura dei pantaloni dello sceriffo. Regina gemette, reclinò il collo, chiuse gli occhi. Riuscì infine a slacciare la cintura di Emma e anche i suoi pantaloni, ma, prima che potesse fare altro, sentì un trambusto e un frastuono improvvisi alle sue spalle e spalancò gli occhi giusto in tempo per realizzare che Emma aveva fatto cadere qualsiasi cosa ci fosse sulla scrivania, spazzandola con un braccio. «Detrarrò tutti i danni dal tuo stipen-» «Come cazzo vuoi, Regina» la interruppe Emma, sollevandola e facendola sedere sulla scrivania ormai vuota. Il metallo freddo un inaspettato, ma piacevole contrasto rispetto al calore in mezzo alle gambe, il sindaco non se la sentì affatto di rispondere, in quel momento. Non con le mani di Emma che le sfilavano le mutande senza tanti complimenti. E poi si guardarono, dritte negli occhi. Non si erano mai baciate. Le labbra di Emma avevano baciato ogni singolo centimetro del corpo di Regina, ma mai, in tutti quei mesi in cui erano finite a letto – o sul pavimento o sulla scrivania o su qualsiasi superficie disponibile, insieme, mai le labbra di Emma avevano baciato quelle di Regina. Era come se, tra loro, ci fosse