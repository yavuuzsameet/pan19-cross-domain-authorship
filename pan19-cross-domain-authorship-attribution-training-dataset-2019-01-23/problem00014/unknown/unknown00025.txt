in modo di poter guardare Bae negli occhi ma rimanendo proteso verso il ragazzo, perché la differenza di altezza non lo mettesse in soggezione. « Baelfire » lo chiamò dolcemente, soppesando ogni sillaba del suo nome, quasi sorpreso che la neo-ritrovata confidenza nelle proprie capacità professionali non avesse minimante scalfito la miriade di sentimenti che provava « Da dove vogliamo cominciare…? » Baelfire si accanì con più convinzione sulle proprie braccia. Killian aveva paura che si sarebbe fatto male, prima o poi, perciò gli prese le mani e le tenne strette nelle proprie. « Sei arrabbiato. »« Certo che no. » Bae storse il naso. « Non ti credo. »« Ti ho mai raccontato bugie? » Il ragazzino non rispose e guardò altrove. « Ci sono anche adulti di cui ci si può fidare, sai? »« Non ne ho conosciuti molti. » ribatté Bae, secco. Killian trasse un respiro profondo. « Nemmeno io. » Quando Liam è morto pensavo che non valesse nemmeno la pena dare una chance agli altri. A quale scopo? E invece, il giorno della laurea, Mr Darling si è avvicinato…Ma di certo non poteva dirle a Bae, queste cose. Tenere se stesso e i propri problemi fuori dalla conversazione era essenziale per poterlo aiutare. « A casa, per esempio, non c’era nessuno di cui potersi fidare? » Il ragazzo alzò appena gli occhi per guardarlo. « Preferirei non parlarne… » sussurrò, quasi supplicando Killian.« Come vuoi tu. » gli strinse le mani « Qualche altro posto di cui ti va di parlare? »« Scuola. » disse Bae, buttando fuori quella parola come se tenersela dentro gli succhiasse via tutta l’aria. E subito, con il suo solito tono sommesso « E’ okay, vero? Hai detto- »« Certo che è okay. Tutto quello che vuoi dirmi è okay. » Il ragazzino annuì tra sé.Killian non l’aveva mai visto così agitato; tuttavia, per la prima volta, non si stava lasciando ingannare. Bae era ancora perfettamente in controllo di sé e delle proprie parole. ‘Scuola’, per Baelfire, era un territorio neutro. L’aveva notato in fretta, Killian, che niente di quello che accadeva quando si trovava insieme agli altri ragazzi riusciva a toccarlo più di tanto. Riusciva a rimanere zitto e immobile, con gli occhi gonfi di lacrime, anche per due o tre ore, se Tink si dimenticava di dargli la buonanotte o Wendy non veniva per il loro solito té delle cinque, mentre non l’aveva visto battere ciglio nemmeno quell’unica volta che era stato trascinato in una zuffa da Peter e altri ragazzini. ‘Scuola’ era tenere a bada Killian per un altro po’ mentre recuperava le energie per difendersi dalle domande che sarebbero seguite.Era pur sempre un inizio, però, pertanto a Killian andava benissimo. « Dovrei – uhm – …dirlo? » Era forse la domanda più vaga che potesse fargli; eppure dal modo in cui si stava mordicchiando le labbra e  dalla sua espressione di totale imbarazzo ogni volta che i loro occhi si incontravano, per Killian fu molto facile capire a cosa si riferisse. « Potrebbe farti sentire meglio. »« Ma io mi sento benissimo! Cioè – uhm – non è un mio problema. » Il viso di Bae pareva infiammarsi sempre di più ad ogni parola. Non guardava Killian, teneva lo sguardo fisso verso un punto imprecisato; ma chiunque vedesse in quel punto, stava scatenando la sua furia. « Un giorno andiamo in gita. Una gita di merda, due giorni a Cambridge a fare niente di niente perché eravamo troppo piccoli per fare canottaggio – così ci aveva detto l’insegnante, anche se secondo me non aveva voglia di portarci – e troppo stupidi perché chiunque di noi pensasse di andarci all’università. E poi tutti ci erano già stati, è la perfetta gita domenicale di ogni famigliola felice! Capisci, perfino io ci ero stato, con miei, quando mamma era viva. Perfino io. » si fermò un attimo per riprendere fiato, ma sembrava ansioso di continuare « Avevo quattordici anni, credo… Sì, quattordici. E non è che mi piacesse andare a scuola o avessi chissà che amici, però nessuno mi dava troppo fastidio. Qualcuno rompeva ogni tanto, ma avevano tutti una paura fottuta di mio padre… » Si fermò di botto, coprendosi la bocca con una mano.Spostò lo sguardo su Killian. « Che razza di linguaggio… » mormorò sottovoce « Una volta parlavo così bene. Come Wendy. Mi prendevano in giro anche per questo, perché parlavo come una principessina. » Killian non voleva intervenire, perciò lasciò che Baelfire riflettesse qualche istante sulle proprie considerazioni. All’improvviso, il viso di Bae s’illuminò. « Questo posto mi fa proprio bene. » disse, con un sorriso. Tink doveva avere ragione con le sue teorie sull’essere nati con una professione nel sangue; altrimenti Killian non si sarebbe potuto spiegare cosa lo stesse trattenendo dallo stritolare Bae in un abbraccio e non lasciarlo andare mai più. Sì, era un impulso a livello biologico che gli permetteva di fare la cosa giusta.Di nuovo.Bravo Killian, tieni duro figliuolo. « Ti annoio…? » …sei stato un soldato valoroso,