ed Henry.

“Sì, ho deciso di aumentare il mio livello di cattiveria,” gli risponde Emma quando Regina è a distanza di sicurezza, perché non vuole dare inizio a una discussione sull’argomento ‘Se si sia giusto oppure no condividere i propri piani oscuri con il proprio figlio ancora minorenne’.
“Ma non per le ragioni che credi tu!,” aggiunge. “È che ieri sera ho fatto una ricerca su Google e ho scoperto che nella lista dei ‘100 Più Temibili ed Oscuri Cattivi ancora in vita’ sono soltanto 87sima. Capisci, 87sima! Non rientro nemmeno nella lista dei più ricercati dall’FBI, o dalla polizia del Maine! Insomma,” Emma abbassa la voce, perché Dio se è imbarazzante, “Sono dietro a Wile E. Coyote. Capisci? Wile E. Coyote! Dietro a Prof di ‘Mignolo col Prof’ lo posso accettare, anche dietro a quella psicopatica di Jenny Schecter mi può andar bene, ma Wile E. Coyote proprio no!”

Henry annuisce ripetutamente, convinto anche lui che questa è una motivazione niente male per aumentare il proprio livello di malvagità - e non che Emma stesse cercando di convincerlo, perché quella è l’assoluta verità e l’unico motivo per cui vuole diventare più cattiva.
(In ogni caso, poiché la precauzione non è mai eccessiva, Emma continua nella spiegazione delle sue motivazioni, finché Regina non torna con una coca-cola e due bottiglie d’acqua e interrompe la sua arringa sul perché Scar è decisamente più cattivo di Ursula.)

 


Quindi, ok.
Essere il Signore Oscuro è ancora una figata, ma è anche fottutamente impegnativo.
Ma lei è una professionista - e ha ogni (cattiva) intenzione di implementare le sue potenzialità oscure - quindi nonostante siano le 6/30 di lunedì mattina, scende dal letto, si fa una doccia, indossa il suo migliore completo nero e dopo una ritoccatina al trucco e all’acconciatura esce di casa e dà inizio alla sua settimana oscura.
Obiettivo finale - Regina Mills alla sua por- no, raggiungere la posizione numero 50 nella lista dei ‘100 Più Temibili e Oscuri Cattivi ancora in vita’, e magari farsi notare dall’FBI o dalla CIA - o anche dalla HBO per una serie tv in suo onore.

 


Lunedì, interrompe la corrente all’ospedale in cui Gold è ricoverato, sequestra Belle nella biblioteca e procede con un magistrale lavoro di manipolazione magica che induce la giovane ad abbandonare suo marito (sono sposati? Emma non l’ha ancora capito, ma spera di sì perché la mossa ‘Separare una coppia sposata’ le varrebbe parecchi punti) e ad autocondannarsi ad una vita di infelice-perché-non-vero-amoroso sesso occasionale con chiunque incontri per strada.
(Oh sì, salire di posizione sarà un gioco da ragazzi se continua così.)

 

Martedì, fa irruzione nel caveau di Jafar, ruba tutti i contanti che vi trova e scappa con 5 sacchi sulle spalle, fornendo un’ottima imitazione di Babbo Natale. Si rifugia sulla torre dell’orologio e con un ghigno malvagio degno di mister Burns decide di liberarsi del denaro contante gettandolo sulla strada sottostante.
(Causa 5 incidenti - nessun ferito -, 3 ricoveri per risate isteriche e 13 gravidanze-per-festeggiamento. Il giorno dopo Regina la chiama per informarla che la cittadinanza ha deciso di regalarle le chiavi della città.)

 

Mercoledì, invita Hook a cena da Rat-At-Twill, il ristorante più rinomato di Storybrooke, e nel bel mezzo dell’appuntamento, proprio mentre Hook sta ricordando quel giorno in cui ha dato via la sua barca per lei, lei si alza e dopo aver attirato lo sguardo di ogni altro presente lo lascia umiliandolo pubblicamente.

“Prima, ti ostinavi a provarci con me nonostante io non mostrassi nessun segno di interesse nei tuoi confronti, e lo facevi ricorrendo a battute sessiste e maschiliste. Poi, ti sei trasformato nel moralmente superiore principe azzurro di cui non ho mai avuto bisogno e hai iniziato a decantare una relazione che esisteva soltanto nella tua testa. Ora mi tratti come se l’unica cosa che conta, che mi rende degna di vivere, è il fatto che sono la tua ragazza. L’unica tua costante è la puzza, davvero. Quella, e la credenza di essere superiore a me. Ma credimi, io non ho bisogno di te, non ho bisogno di te per definirmi e per essere completa.”

Il ristorante esplode in un applauso fragoroso e in ripetuti “Brava!”, “Finalmente!”, e con un inchino Emma torna a casa, materializzata sul divano e un dito sul telecomando. C’è il football in TV.

 


Giovedì, dopo aver trasformato Dotto in un modello di Abercrombie e aver dirottato a casa di Mulan un pacco contenente due vibratori indirizzato a Ruby, Emma si materializza nel salotto di casa Charming e impregna con una potente pozione da lei creata tutte le spazzole che sa appartenere a Mary Margaret, o Biancaneve o come diavolo preferisce farsi chiamare oggigiorno.
E poi ruba uno dei pigiami neri di Neal, perché ha litigato con la lavatrice e l’ha fatta esplodere in un momento di rabbia e non ha ancora avuto modo di sostituirla, ma in compenso ha scoperto un incantesimo ingrandente perfetto per l’occasione.
Tre ore più tardi, mentre è intenta a fissare il telefono aspettando pregando