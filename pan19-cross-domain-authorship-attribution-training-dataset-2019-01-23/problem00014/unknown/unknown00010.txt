quel modo, neanche quattro giorni prima era l'uomo più gentile del mondo poi ecco che diventava... come suo padre. 

Una vocina maligna che gli risaliva dai recessi più oscuri della sua anima gli suggeriva che quella era la vera natura del capitano, era stato carino e affabile solo per trarlo in inganno e convincerlo a rimanere e ora che era impossibilitato ad andarsene ecco che Hook mostrava la sua vera natura di tiranno. 

Tuttavia, il breve colloquio che aveva avuto con il capitano lo lasciava alquanto perplesso. 

Sembravano parole dette da un amante geloso, non da un perfido pirata. In quel preciso istante la porta della cabina cadde a terra con un tonfo che fece sobbalzare Bae dallo spavento. Voltandosi il ragazzo vide il capitano che lo scrutava truce da sotto lo stipite della porta.

«Oh insomma, la vuoi smettere di scardinare porte a destra e a manca?» Scattò Bae correndogli incontro per cercare di sgusciare fuori dalla stanza, non sapeva come era potuto venire in mente a Jones di trovarlo proprio lì, ma visto che c'era riuscito ora lui era in trappola. Doveva uscire di lì in fretta. 

Hook vedendolo arrivare allungò una mano e lo afferrò per il bavero della camicia, immobilizzandolo.

«Signor SPUGNA!» Urlò poi il pirata, senza staccare lo sguardo dal ragazzo. 

Un riluttante Spugna spuntò da dietro l'angolo in fondo al corridoio e chinò lievemente la testa.

«C-comandi Capitano.» Balbettò in un sussurro a stento udibile. 

«Le do tre minuti per aggiustare la porta. Altrimenti lei e il fabbro volate giù.»

Spugna sgranò gli occhi mortalmente spaventato.

«Ma S-signore, il f-fabbro è occupato con J-»

«NON mi interessa, muoviti o preparati a diventare cibo per i pesci!»

L'uomo sparì dietro l'angolo e Hook varcò la soglia della propria cabina, sempre tenendo Bae per il bavero.

Nonostante il ragazzo facesse forza per liberarsi dalla presa, o in alternativa, per sfilarsi la camicia e correre via, la presa di Hook questa volta era troppo salda e la camicia di eccellente fattura, quasi impossibile da strappare a quel modo. 

L'uomo afferrò con l'uncino la seggiola che stava davanti allo scrittoio e la trascinò, assieme a Bae, fin davanti al letto. In quel preciso istante un uomo irsuto spuntò davanti all'ingresso della cabina e, senza badare ai suoi occupanti, si mise ad esaminare la porta; dietro di lui c'era un nervosissimo Signor Spugna che dondolava istericamente sui talloni mentre osservava l'uomo che, grugnendo e parlottando fra s'è a mezza voce, in pochi istanti ebbe rimontato la porta sui suoi cardini.

«Per fortuna ti ho insegnato a farlo senza danneggiare né la porta né i cardini, sennò a quest'ora avevi fatto crollare anche l'albero maestro.» Ridacchiò il fabbro che non sembrava minimamente spaventato dallo sguardo omicida di Hook.

«Ci vediamo a cena!» Salutò quando ebbe ricontrollato anche la serratura, poi uscendo e lanciando una rapida occhiata a Bae sorrise in un modo che fece tremare il ragazzo da capo a piedi. «Forse. » Aggiunse chiudendo la porta.

Rimasti soli e con la porta nuovamente al proprio posto, Hook lasciò andare Bae che subito si slanciò verso la porta, ma non fece nemmeno due passi che le braccia del pirata gli circondarono la vita e lo sollevarono per scaraventarlo sul letto.

«Oh insomma!» Sbottò Bae inferocito, «Cosa ti ho fatto? Perché mi tratti così?» Le lacrime iniziarono a pungergli gli occhi, minacciando di uscire.

Il pirata si lasciò cadere sulla seggiola e osservò il ragazzo per un paio di secondi.

«Perché l'hai fatto Bae?» Domandò l'uomo; nella sua voce non c'era rabbia, sembrava solo stanco e terribilmente triste. 

Il giovane si mise meglio a sedere sul letto e piegò leggermente la testa di lato, non capendo a cosa alludesse l'altro.

«Fatto cosa?»

«John!» Esclamò il pirata, come se quel nome dovesse magicamente accendere i ricordi di Bae come un fulmine in piena notte. 

«E chi è?»

Hook spalancò gli occhi e scosse la testa scioccato, lasciandosi cadere all'indietro sullo schienale della sedia.

«Vuoi dirmi che fai sesso con gente di cui non conosci nemmeno il nome?»

Per poco Bae non ruzzolò giù dal letto. Faceva cosa? 

«Ma che stai dicendo?» Chiese scioccato e anche leggermente offeso dal fatto che potesse arrivare a pensare certe cose di lui.

«John stamani è arrivato sul ponte tutto contento alludendo al fatto che aveva passato una magica notte di sesso in compagnia tua!»

Improvvisamente Bae  collegò i fatti: John era Johnny, il marinaio con la mano rotta che aveva visto prima! Ma perché era arrivato a dire una cosa simile?
Prima di quel giorno l'aveva scorto solo da lontano, figuriamoci farci sesso.

«Io non ho fatto proprio un bel niente!» Dichiarò alla fine Bae incrociando le braccia attorno al petto. 

«Beh lui dice di sì!»

Il ragazzo lo fulminò con lo sguardo. 

«Stai forse insinuando che credi a lui e non a me?»

Baelfire scattò in piedi e si diresse verso la porta.  «Sai dovresti riflettere prima di parlare, perché credi che sia rimasto su questa nave? Per farmi sbattere da