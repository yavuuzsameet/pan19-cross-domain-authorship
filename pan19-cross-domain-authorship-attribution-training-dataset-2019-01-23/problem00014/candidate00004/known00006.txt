et dimìtte nobis nostra"


Guardo il cielo, è un peccato non possa essere l'ultima cosa che vedrò. Ricordi mio re quando iniziasti ad odiarmi? Io temo di non saperlo...un giorno semplicemente non mi amavi più...


"sìcut et nos dimìttimus debitòribus nostris" 


Poso il capo sul ceppo, con calma regale, come si addice ad una vera regina. Il legno è freddo contro la pelle. Ricordi mio re quando mi vietasti di chimarti con il tuo nome di battesimo, come si addice ad una moglie quando si rivolge a suo marito? Mi guardasti con disprezzo, mi accusasti di averti maledetto, di aver maledetto l'Inghilterra intera. Mi desti della strega.


 "et ne nos indùcas in tentatiònem"


Piego il capo, così da lasciare ben esposto il collo. Ricordi mio re il ghigno mal celato che avevi quando mi condannarono? Vorrei tanto sapere mio re chi sarà la prossima a scaldare il tuo letto. Vorrei...non so cosa voglio, mio re.


"sed lìbera nos a malo" 


Sappì che non piego il capo dinnanzi a te, ma solo dinnanzi a Dio, morirò con l'onore e la dignità che si addice ad una dama. Non ti vedo mio re? Non vieni a vedermi morire? Non vieni a veder morire la strega? Hai forse timore di sporcarti con il mio sangue mio re? Sento il filo della lama poggiarsi sul collo, come un bacio...


"Amen" 


Enrico...

La lama cala.

Sei donne, sei grandi regine, che hanno fatto e cambiato la storia. Le mogli di Enrico VII.Dal testo:"Enrico annullerà questo matrimonio a qualsiasi costo, ma non annullerà mai l'amore che il mio popolo prova per me ed io per lui."



Jane Seymour 





La mite





 1537



Mio re, siete lieto ora? Vostro figlio sta nascendo, il vostro bramato erede...Colui che già due donne vi portò via. Farò la loro fine anch'io, mio re?

Urlo, mentre le levatrici mi bagnano la fronte e mi incitano a spingere. Urlo, ma non per il dolore del parto, non solo. Urlo perchè la tua bellezza è ormai sfiorita mio re, mentre la mia sta sbocciando; urlo perchè mi è stata rubata la gioventù mio re; urlo perchè sono stanca di essere la regina mite e la moglie servizievole; urlo per far sapere a te ed a Dio che sono ancora qui, che non mi sono arresa. Urlo, e questo mio urlo è la mia ribellione.

Mi vengono le lacrime agli occhi, poichè ora che mio figlio è nato, regna solo il silenzio. Mi vengono le lacrime agli occhi, mio re, poichè per voi, per il popolo, sono e sarò per sempre come quel silenzio: solo, vacuo, inutile. Pieno di cose mai dette.

Sei donne, sei grandi regine, che hanno fatto e cambiato la storia. Le mogli di Enrico VII.Dal testo:"Enrico annullerà questo matrimonio a qualsiasi costo, ma non annullerà mai l'amore che il mio popolo prova per me ed io per lui."



Anna di Clèves





 La sorella 





1541



Volete la verità mio re? Siete brutto, siete vecchio e siete grasso. Quale donna vi vorrebbe mai sposare? Il nostro matrimonio è stato un po' come una delle partite a sacchi che facciamo qando venite a trovarmi: mi è bastato muovere bene le mie pedine.

Voi mi disgusate molto più di quanto io potrò mai disgustare voi, mio re, e sapete il perchè? Perchè non è il vostro aspetto a disgustarmi, ma la vostra anima. Voi siete dannato Enrico, dannato da Dio, dannato dalla Chiesa, dannato anche dall'Amore. Ma non sono una sciocca sprovveduta, non credete, non mostrerò mai il mio disprezzo nei vostri confronti, mai. Quindi sedete alla mia tavola,bevete il mio vino più pregiato, mangiate il mio cibo più costoso, chiamatemi sorella, se vi garba; io continuerò a sorridervi, a comportarmi come si addice ad una donna del mio rango, ma ricordate mio caro Enrico, ricordate sempre, quel glorioso giorno in cui feci scacco matto, perchè quel giorno io vinsi su voi e su tutta l'Inghilterra.

Sei donne, sei grandi regine, che hanno fatto e cambiato la storia. Le mogli di Enrico VII.Dal testo:"Enrico annullerà questo matrimonio a qualsiasi costo, ma non annullerà mai l'amore che il mio popolo prova per me ed io per lui."



Catherine Howard 





La fanciulla 





1541 



Dallo specchio una ragazza mi sorride felice, è giovane, con lunghi capelli lucenti, occhi e sorriso un po' ingenui, mani lunghe e curate. Una fanciulla nel giorno delle sue nozze, questo ero. Ma tu mi hai cambiata Enrico, mi hai segnata nell'animo. Tutto ció che volevo era ballare, partecipare a sontuosi banchetti, non essere la quinta moglie di un re troppo vecchio e troppo malato. Ed è per questo che la notte piango Enrico, perchè questa fede al dito mi stringe più di qualsiasi corsetto, perchè la tua gamba sta marcendo, perchè il mio cuore sta marcendo Enrico e la puzza non mi permette di dormire. Piango perchè nessun sorriso mi rivolge lo specchio, nessuna fanciulla mi guarda, solo una donna dal viso deturpato dall'età e dal dolore